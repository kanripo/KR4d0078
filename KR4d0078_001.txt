# -*- mode: mandoku-view; -*-
#+TITLE: 增刊校正王狀元集注分類東坡先生詩
#+DATE: 2015-09-11 09:32:58.965295
#+PROPERTY: ID KR4d0078
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0549-001集註分類東坡先生詩-卷第一.
<pb:KR4d0078_SBCK_001-1a>¶
増刋校正王狀元集註分𩔖東坡先生詩卷之一¶
　　　　　　　　　　　　　　　　　　　蘇軾¶
　紀行¶
　　詩九十二首¶
　　　壬寅二月有　詔令郡吏分往屬縣减決¶
　　　囚禁自十三日受命出府至寳雞虢郿盩¶
　　　厔四縣旣畢事因朝謁太平宫而𪧐於南¶
　　　溪溪堂遂並南山而西至樓觀大秦寺延¶
　　　生觀仙遊潭十九日乃歸作詩五百言以¶
　　　記凡所經歷者&KR0009;子由(趙次公曰壬寅嘉祐七/年也鳯翔有十縣曰天)¶
(興曰歧山曰扶風曰盩厔曰郿曰寳雞曰虢曰麟遊曰/普潤曰好畤故有詔減決囚禁則令郡吏分往屬縣而)¶
<pb:KR4d0078_SBCK_001-1b>¶
(先生所得則寳雞虢郿盩厔四縣也○王十朋曰按年/譜嘉祐七年壬寅先生年二十七在鳯翔任二月奉詔)¶
(決囚故/有此詩)¶
逺人罹水旱王命釋俘囚分縣傳明認(次公曰前漢/書發德音下)¶
(明/詔)循山得勝遊(次公曰温飛卿詩承平事勝遊/趙堯卿曰韓愈詩江山得勝遊)蕭條初出¶
郭(次公曰杜詩此意竟蕭/條又云岀郭少塵事)曠蕩實消憂(次公曰漢書有曠/蕩之恩選言王師)¶
(曠蕩陶潜云樂/琴書以消憂)薄暮來孤鎮登臨憶武侯(程縯曰鎮即/武成鎮也俗)¶
(謂之石鼻寨孔明所築蓋其鎮在寳雞東相傳/孔明甞圍郝昭於陳倉築此城以拒魏兵也)崢嶸依絶壁¶
(次公曰選有&KR0047;北崢嶸刻削/崢嶸又詩云晨䇿㝷絶壁)蒼茫瞰奔流(次公曰蒼茫兩字古/人用之皆是平聲而)¶
(先生所用乃是仄聲蒼字廣韻音麄朗切茫字上聲之/莽去聲之漭皆不收不知先生用之所岀以竢傳聞)半夜人¶
呼急橫空火氣浮天遥殊不辨風急巳難収曉入¶
陳倉縣(縯曰陳倉秦漢舊縣唐改爲寶雞○次公曰前漢地/理志係之右扶風即鳯翔府矣地志載三秦記云陳)¶
<pb:KR4d0078_SBCK_001-2a>¶
(倉以山得名山有石雞與山雞不別趙髙燒山山雞飛去而石雞/不去晨鳴山頭聞三十里蓋玉雞也自唐至德二載更名寳雞)¶
猶餘賣酒樓煙煤巳狼籍(次公曰史記/盃盤狼籍)吏卒尚呀咻¶
(公自注曰十三日𪧐武成鎮即俗所謂石鼻寨也云孔/明所築是夜二鼔寳雞火作相去三十里而見於武成)雞嶺雲¶
霞古龍宫殿宇幽(公自注曰縣有雞𤓰峯龍宫寺○師曰雞/𤓰峯在寳雞之東秦文公𫉬&KR0002;石云于陳)¶
(倉北阪城祠之其神從東方來光輝&KR0002;雄雌雉集于祠城/其聲殷殷野雉皆鳴秦因立寳雞祠雞𤓰峯盖以此得名)南山¶
連大散(李厚曰縣南乃大散関秦蜀通/途○任曰大散関在寳雞縣南)歸路走吾州(次公/曰指)¶
(言蜀中也韓退之赴江陵詩胡爲首歸路走音奏/漢書文帝指示慎夫人新豊道曰此走邯鄲道也)欲往安能遂¶
將還爲少留(次公曰易云不能進不能遂楚辭云曽/何足以少留已上盖述在寳雞事也)回趨西¶
虢道(縯曰西虢虢叔所封平王東/遷虢徙上陽故謂之&KR0047;虢)却渡小河洲聞道磻溪¶
石猶存渭水頭蒼崖雖有跡大釣夲無鈎(自注十/四日自)¶
(寳雞行至虢聞太公磻溪石在縣東南十八里猶有投竿跪餌两/膝所著之處○師曰太公以直鈎釣盧仝詩人鈎曲我鈎直嗟哉)¶
<pb:KR4d0078_SBCK_001-2b>¶
(我鈎反無食〇堯卿曰楚辭曰以直針而爲鈎&KR0006;又何魚之/能得盖古人所釣其意不在魚耳&KR0002;任公之釣其幾是乎)東去¶
過郿塢孤城象漢劉(自注十五日至郿縣有董卓城象長/安俗謂之小長安〇縯曰董卓築塢)¶
(於郿號/萬歳塢)誰言董公健(縯曰按卓傳卓議廢立𡊮紹/勃然曰天下健者何必董公)竟復伍¶
孚讎(李厚曰越&KR0016;校尉伍孚忿卓凶毒懷佩刀刺之不/中左右執孚孚大言曰恨不得磔裂姦賊於都市)白刃¶
俄生肘(師曰王允與吕布謀誅卓令李肅以㦸刺之𠂻甲不入/卓驚呼布所在布曰有詔遂殺卓〇次公曰生肘字諸)¶
(葛亮所謂變生於肘腋之下言布甞與卓結爲父子而卒殺卓也/○黄魯直曰潘子真詩話&KR0024;遺曰杜詩當知肘腋事自及樂鏡徒)¶
(肘腋是趙/滅智伯事)黄金謾似丘(師曰卓郿塢中珍藏有金二三万/斤銀八九萬斤錦綺積如丘山)平¶
生聞太白(縯曰太白山在武功縣諺云武功太白去天三百言/其髙也乃往郿縣之道○謝無逸曰唐柳宗元太白)¶
(山祠堂碑云雍州西&KR0047;界于梁其山曰太白○洪駒父曰三十六/洞天記第十一太白山洞周回五百里鬼谷子於此授蘇秦佐囯)¶
(之術祠廟/皆在長安)一見駐行騶鼔角誰能試風雷果致不嵓¶
崖巳竒絶冰雪更琱鎪(次公曰選賦/云大不琱鎪)春旱憂無麥山¶
<pb:KR4d0078_SBCK_001-3a>¶
靈喜有湫蛟龍&KR0180;方睡缾罐小容偷(自注是日晚自/郿起至清湫鎮)¶
(𪧐道過太白山相傳云軍行鳴鼔角過山下&KR0186;致雷雨山上有湫/甚靈以今歳旱方議取之〇次公曰偷字韻蓋方言取龍水謂之)¶
(偷湫也〇洪龜父曰莊列禦㓂篇河上有子得珠其父曰珠在驪/龍頷下子能得珠者必遭其睡也〇饒曰北夢鎻言江&KR0047;㳂江多)¶
(蘆荻冬月縱火/焚多焼起睡龍)二曲林泉勝(次公曰此下皆是述盩厔縣事/也西京賦右極盩厔并卷鄷鄠)¶
(之下李善注云盩厔山名寰宇記長安志/皆云山曲曰盩水曲曰厔故今云二曲也)三川氣象侔(縯曰/古謂)¶
(伊&KR0982;河爲三川唐以劒&KR0047;東西及山&KR0047;西/道爲三川〇堯卿曰退之詩氣象難比侔)近山麰麥早臨水¶
竹篁脩(自注十六日至盩厔以近山地美氣/候殊早縣有官竹園十數里不絶)先帝膺符命¶
(次公曰此下一叚專言翊聖將軍事先帝/謂宋太宗皇帝也掦雄傳爰清淨作符命)行宫畫冕旒(次公曰/玉藻天)¶
(子之冕藻/十有二旒)侍臣簪武弁女樂抱箜篌(次公曰箜篌之制二/十三絃李賀箜篌引)¶
(云二十三絲動紫皇也釋名曰箜篌師延所作○堯卿曰論語云/齊人饋女樂又左傳晉悼公賜魏絳女樂二八釋名曰箜篌師㳙)¶
(所作靡靡之樂盖空國之侯淫聲也史記今上祠太一后土用樂/作箜篌漢書禱祠太一后土作坎侯應劭注使樂工侯服作之謂)¶
<pb:KR4d0078_SBCK_001-3b>¶
(其聲坎坎應節因以其姓號名作坎侯蘇林注作箜篌續漢紀靈/帝好胡舞作箜篌數說不同要之皆非雅聲也○陳无巳曰許亨)¶
(周云箜篌狀如張箕探手摘絃岀聲○/潘邠老曰盧仝詩云捲却羅䄂彈箜篌)袐殿開金鏁神人¶
控玉蚪(堯卿曰司馬相如賦/曰乗鏤象六玉蚪)黒衣橫巨劒&KR0013;髪凛𩀱眸¶
(自注十七日寒食自盩厔東&KR0047;行二十餘里朝謁太平宫宋二聖/御容此宫乃太宗皇帝時有神降於道士張守真以告受命之符)¶
(所爲立也神封翊聖將軍有殿○徐師川曰翊聖保徳真君傳云/乾徳中/太宗皇帝在晉邸頗聞靈應遣近侍致醮/太祖皇帝)¶
(設醮於建隆&KR0026;真君降言曰吾乃髙天大聖玉帝輔臣降衛宋朝/社稷來定遐長基業凡百餘言○僧祖可曰劉燾曰翊聖像皆&KR0013;)¶
(髪跣足仗劎擾/龍相氶舊矣)邂逅逢佳士(次公曰詩邂逅相遇杜/詩必逢佳士亦冩真)相將¶
弄綵舟(次公曰選詩/交頭轉相將)投篙披緑荇濯足亂清溝(次公/曰孟)¶
(子云濁斯濯足韓退/之云清溝映汚渠)晚𪧐南溪上森如水國秋遶湖栽¶
翠宻終夜響颼飀(自注是日與監宫張杲之汎舟&KR0047;溪遂留/𪧐放溪堂〇堯卿曰&KR0047;溪之上遶湖松竹)¶
(翠宻成林廣雅曰小風曰颼凉風曰飀孟郊詩/云颼飀卧江㑀又不枯亦颼飀並退之聮句)冒曉窮幽邃¶
<pb:KR4d0078_SBCK_001-4a>¶
操戈畏炳彪(自注十八日循終南而西縣尉以甲卒見送或/云近官竹園往往有虎〇次公曰炳彪以言虎)¶
(則揚子云大人虎變其文/炳也&KR0003;文云虎文曰彪)尹生猶有宅(十朋曰本篇公自注/云崇聖觀謂樓&KR0026;乃)¶
(尹喜舊/宅也)老氏舊停輈(厚曰尹喜爲函谷関令尹&KR0049;氣知真人西/遊當過此老子乗青牛薄板車出関喜曰)¶
(子將隱矣爲我著/書乃授道徳經)問道遺蹤在登山往事悠馭風歸¶
汗漫(縯曰列子馭風而行淮南子曰有&KR0002;士者謂/盧敖曰子處矣吾與汗漫期於九垓之上)閱丗似蜉¶
蝣(淳曰郭璞詩借問蜉蝣軰寕知龜鶴年○次公曰劉禹錫云/閱丗甚東流○堯卿曰樂天云長生無得者舉丗如蜉蝣)¶
羽客知人竟瑶琴繫馬鞦不辭山寺逺來作鹿鳴¶
&KR0687;(堯卿曰舊注云有太平宫道士趙宗有抱琴見送至寺作鹿/鳴之引乃去又太白詩云明朝有意抱琴來以琴繫於馬鞦)¶
(之上/故云)帝子傳聞李(次公曰帝子即先生本注唐玉真公主也/帝子指言天子之女九歌於湘夫人云帝)¶
(子降&KR0006;北渚言堯之女也堯卿曰唐睿宗之女字持盈始封長昌/縣主俄進號上清元都太洞三景師天寶三年上言曰妾髙宗之)¶
(孫睿宗之女陛下之女弟於天下不爲賤何必名係主號資湯沐/然後爲貴請人數百家之産延十年之命帝許之與金仙公主皆)¶
<pb:KR4d0078_SBCK_001-4b>¶
(爲道士○林子仁曰青城山記玉真公主肅宗之/姑也築室丈人&KR0026;玉真金仙二公主真容見在)嵓堂髣像緱¶
(次公曰女仙列傳載西王母姓緱其所居有玄碧之堂○師曰周/靈王太子晉乗白鶴於緱氏山頭舉手謝時人而去其地即今何)¶
(&KR0047;緱氏縣㑹/稽緱嶺也)輕風幃幔卷落日䯻鬟愁(次公曰此以狀/玉真遺迹之景)¶
(而追傷/之也)入谷(音/浴)驚蒙密登坡費挽摟(次公曰選詩有遵渚/攀蒙宻挽摟一義摟)¶
(亦挽也孟子謂摟/東家之處子之樓)亂峯巉似槊(洪玉父曰唐王建温門山詩/云曉入温門山羣峯亂如㦸)一¶
水淡如油(堯卿曰樂天詩噴時/千㸃雨澄處一泓油)中使何年到金龍自古¶
投(次公曰此言朝廷遣内官投金龍於潭以祈禱者也自唐以來/謂之中使杜詩云中使日継夜○韓曰東齋記事道家有金龍)¶
(玉簡學士院撰文具一歳中齋醮投於/名山洞府金龍以銅制玉簡以階石制)千重横翠石(堯卿曰謝/靈運詩云)¶
(石横水分流故此/用一横字爲工也)百丈見游鯈(次公曰鯈者浮陽之魚音紬莊/子與惠子遊於濠上鯈魚出遊)¶
(故謂之游鯈○堯卿曰/沈約詩云百丈見游鱗)最愛泉鳴洞&KR0004;甞雪入喉滿缾¶
雖可致洗耳歎無由(自注是日游崇聖觀俗所謂樓&KR0026;也/乃尹喜舊宅山脚有授經臺尚在遂)¶
<pb:KR4d0078_SBCK_001-5a>¶
(與張果之同至大秦寺早食而别有太平宫道士趙宗有抱琴見/送至寺作鹿鳴之引乃去又西至延生&KR0026;觀後上小山有唐玉真)¶
(公主修道之遺跡下山而西行十數里南入黑水谷谷中有潭名/仙游潭上有寺三𠋣峻峯面清溪樹林深翠怪石不可勝數潭水)¶
(以繩縋石數百尺不得其底以瓦礫投之翔&KR0045;徐下食頃乃不見/其清澈如此遂𪧐於中興寺寺中有玉女洞洞中有飛泉甚甘明)¶
(日以泉一鉼歸至郿又明日乃至府〇師曰堯聘許由爲九州/長由聞耻之洗耳於頴水○十朋曰詳見愛玉女洞中水詩注)忽¶
憶㝷蟆培(縯曰唐張又新水記言峽州扇子峽石中突而洩水/獨清冷石狀如龜頭俗謂蝦蟆石其水煎茶爲第一)¶
(○次公曰昔先生與子由自眉州郷里舟行趍京師過峽州蝦蟆/培皆有詩見&KR0047;行集○謝㓜槃曰黄魯直豊&KR0047;題名云蝦蟆培從)¶
(舟中望之頥頷口吻甚𩔖蝦蟆也㝷泉源/入洞中石氣清寒流泉岀石骨&KR0002;虬龍吼)方冬脫鹿裘(師曰/東漢)¶
(虞延傳晏子輔齊鹿裘不完晏子布衣鹿裘以/朝公曰夫子之家&KR0002;此其貧也奚衣之惡也)山川良甚似¶
水石亦堪儔惟有泉傍飲無人自獻酬(自注昔與子/由遊蟆培時)¶
(方冬洞中温温如二三月○次公曰先生與子由㝷蟆培時必同/飲其傍今日山川雖似水石雖侔而子由不在焉無人云者乃所)¶
(以懷/之也)¶
<pb:KR4d0078_SBCK_001-5b>¶
　　　太白山下早行至横渠鎮書崇夀院壁(次/公)¶
(曰此篇并第五卷樓&KR0026;篇乃先生長篇叙事/之外所專賦也〇十朋曰太白山見前詩注)¶
馬上續殘夢不知朝日昇亂山横翠幛落月淡孤¶
燈奔走煩郵吏安閑愧老僧再遊應眷眷&KR0147;亦&KR0009;¶
吾曽(次公曰吾曽字韻如韓/詩云一蛇雨頭見未曽)¶
　　　二十六日五更起行至磻溪未明(任曰嘉祐/七年先生)¶
(在鳯/翔作)¶
夜入磻溪如入峽照山炬火落驚猿山頭孤月耿¶
猶在石上寒波曉更喧至人舊隠白雲合(次公曰至/人舊隠以)¶
(言太/公也)神物巳化遺蹤蜿(次公曰神物言龍蟠溪有/龍所以於此地禱雨也)安得¶
夣隨霹靂駕(縯曰酉陽&KR0258;爼李&KR0352;在北都介休百姓送解牒/上晉祠宇下夜有人叩門云介休王暫借霹靈)¶
<pb:KR4d0078_SBCK_001-6a>¶
<pb:KR4d0078_SBCK_001-7a>¶
河奔馬困嘶青草僧留薦晚飱我來秋日午旱乆¶
石牀温安得雲如蓋(次公隋孔範賦白雲抱幽石詩云白/雲浮逺蓋飄飄遶石飛董思詠雲帝)¶
(郷白雲起飛蓋止天衢〇師曰三水小牘唐皇甫収撰云安定郡/有峴陽峯峯上有池&KR0002;雨則雲起池中&KR0002;車蓋然故里諺曰峴山)¶
(張蓋雨/霶霈)能令雨瀉盆(縯曰杜詩白帝城頭雲/&KR0002;屯白帝城下雨翻盆)共看山下¶
稻涼葉晚翻翻¶
　　　二十七日自陽平至斜谷𪧐於南山中蟠¶
　　　龍寺¶
横槎晚渡碧澗口(次公曰謝靈運詩銅陵映/碧澗杜詩香芹碧澗羮)&KR0016;馬夜入南¶
山谷(音/浴)谷中暗水響瀧瀧嶺上踈星明煜煜寺藏¶
嵓厎千萬仞路轉山腰三百曲風生饑虎嘯空林¶
月黒驚麏竄修竹入門突兀見深殿(次公曰杜甫/𪧐賛上人房)¶
<pb:KR4d0078_SBCK_001-7b>¶
(詩夜深殿突兀/風動金琅璫)照佛靑熒有殘燭媿無酒食待逰人¶
旋斫杉松煑溪蔌板閣獨眠驚旅枕木魚曉動隨¶
僧粥起觀萬瓦鬱參差日亂千巖散紅緑門前商¶
賈&KR0018;椒荈山後咫尺連巴蜀何時歸耕江上田一¶
夜心逐南飛鵠¶
　　　是日至下馬磧憇於北山僧舎有閣曰懷¶
　　　賢南直斜谷西臨五丈原諸葛孔明所從¶
　　　出師也¶
南望斜谷口三山如犬牙西觀五丈原鬱屈如長¶
蛇(次公曰按長安志引水經注曰斜水北歷斜谷過五丈原亦謂/之武功水又曰武功蓋在渭水&KR0047;郿縣北是今先生禱雨於號)¶
(縣之磻溪故所經由望見郿縣之五丈原○李商/老曰唐李筌曰營壘三法據山憑岡如蟠龍走蛇)有懷諸葛公¶
<pb:KR4d0078_SBCK_001-8a>¶
<pb:KR4d0078_SBCK_001-9a>¶
　　　往冨陽新城李節推先行三日留風水洞¶
　　　見待(注曰按冨陽縣圖經云縣管十鄉前地理志秦/分三十六郡冨春属㑹稽漢哀帝封河間孝王)¶
(爲子元爲冨春侯晉武帝太元/中避簡文鄭太后諱改曰冨陽)¶
春山磔磔鳴春禽此間不可無我吟路長漫漫傍¶
江浦此間不可無君語金鯽池邊不見君(夏曰按先/生詩話云)¶
(舊續蘇子美六和塔詩松橋待金鯽竟日獨遟留初不喻此語及/倅錢塘乃知寺後池中有此魚如金色也昨日復遊池上投餅餌)¶
(乃略岀不食復入則此魚自珍貴盖乆矣○晁曰按圗經開化寺/開寳三年建僧智曇即此建六和塔金魚池在寺後山間水厎有)¶
(金鯽/魚)追君直過定山村(張孝祥曰按杭州圖經定山在錢/塘舊治之西&KR0047;四十七里〇揚曰)¶
(太平寰宇記云定山/突岀浙江數百丈)路人皆言君未逺&KR0016;馬少年清且¶
婉風巖水穴舊聞名只隔山溪夜不行溪橋曉溜¶
浮梅蕚知君繫馬巖花落(次公曰杜詩/繫馬林花動)出城三日尚¶
<pb:KR4d0078_SBCK_001-9b>¶
逶遟妻孥怪罵歸何時丗上小兒誇疾走如君相¶
待今安有(次公曰先生詩案云熈寕七年二月二十七日在/杭州遊風水洞留題詩言丗上小兒誇疾走意在)¶
(譏諷丗人多務急/進不頋大體也)¶
　　　風水洞二首和李節推(髙曰按杭州圖經云洞/去錢塘縣舊治五十里)¶
(在楊村慈巖院洞極大流水不竭洞頂又有一洞清風/微岀故名曰風水洞白樂天長慶三年秋九月來游觀)¶
(泉石竹/木留詩)¶
風轉鳴空穴泉幽冩石門虚心聞地&KR0284;(縯曰莊子南/郭子綦謂顔)¶
(成子游曰汝聞人&KR0284;而未/聞地&KR0284;地&KR0284;則衆竅是也)妄意覔桃源(厚曰陶潜桃源記晉/太元中武陵人捕魚)¶
(爲業縁溪而行忘路之逺近忽逢桃花林林盡水源便得一山山/有小口彷彿&KR0002;有光便捨舟從口入行數十步豁然開朗土地平)¶
(曠其中往來種作男女衣着悉如外人自云先丗避秦來此停/數/日辭去旣出得其船便指回路處處誌之及郡下詣太守&KR0003;如此即)¶
(遣人隨其往遂迷不復得路〇十朋曰桃源/事第八卷留題仙遊潭云秦人今在武陵溪)過客詩難好居¶
<pb:KR4d0078_SBCK_001-10a>¶
僧語不繁歸瓶得冰雪淸冷慰文園(縯曰司馬相如/爲孝文園令有)¶
(消渴之/疾也)¶
山前乳水隔塵凡山上仙風舞檜杉細細龍鱗生¶
亂石(任曰郭景純遊仙詩閶闔西&KR0047;來潜波渙鱗起/注云兊爲閶闔風水波渙然如魚鱗之起也)團團羊¶
角轉空巖(縯曰羊角風也莊子摶扶摇羊角而上者九万里○/次公曰淮&KR0047;子言扶摇抮抱羊角而上許慎注云扶)¶
(攀也摇動也抱了戾也扶摇如羊/角轉如曲縈行而上也抮讀如眕)馮夷窟宅非樑棟(厚曰馮/夷弘農)¶
(華隂人也服八石得水仙帝錫爲河伯〇宋/援曰離騷紫具闕&KR0006;魚鱗宫此馮夷窟宅也)禦㓂車輿謝轡¶
衘(縯曰列子御風而行冷然善也○次/公曰楚詞惜往日篇無轡衘而自載)丗事漸艱吾欲去永¶
隨二子脫譏䜛(厚曰列子師老商氏并伯高子尽二子之道/乗風而歸○次公曰盖言丗態可厭欲從馮)¶
(夷之水居禦㓂之風馭爲可以脫譏䜛先生詩案一項熈寕七年/八月望逰風水洞文云丗事漸艱吾欲岀意謂行新法之後丗事)¶
(日益艱難小人爭進各務䜛毁軾度思之不可以合又不可以容/故欲弃官卜隱居之地也詩集作吾欲岀詩案作欲去從詩案)¶
<pb:KR4d0078_SBCK_001-10b>¶
　　　新城道中二首(王曰按新城縣圖經縣管十二郷/呉文帝黄武五年置東安郡新城)¶
(属焉害髙宗永淳元年分冨春西境置新城号/上縣皇朝仍之拒杭州之西&KR0047;一百三十三里)¶
東風知我欲山行吹斷簷間積雨聲嶺上晴雲披¶
絮帽(厚曰退之詩晴雲如擘絮〇任曰杜牧詩云晴雲以絮惹/低空○潘仲逹曰前周勃傳勃下廷尉太后以冒絮提文)¶
(帝晉灼曰巴蜀異志/謂頭上巾爲冒絮)樹頭&KR0004;日掛銅鉦(厚曰張平子賦右素/威以司鉦○次公曰)¶
(銅鉦今所謂鑼也先生日喻云生而眇者/不識日問之或告之曰日之狀如銅鉦)野桃含𥬇竹籬短¶
溪栁自揺沙水清西崦人家應最樂(次公曰杜牧有/西崦人家篇)煑¶
葵燒笋餉春耕¶
身丗悠悠我此行溪邊委轡聽溪聲散材畏見捜¶
林斧疲馬思聞卷斾鉦細雨足時茶戸喜亂山&KR0055;¶
處長官清人間&KR0302;路知多少試向桑田問耦耕(次/公)¶
<pb:KR4d0078_SBCK_001-11a>¶
(曰耦耕字即長沮/桀溺耦而耕也)¶
　　　過淮(任曰按水經注及山海經云淮水岀&KR0047;陽平氏/縣桐栢山東過江夏平春縣北又東過新息縣)¶
(&KR0047;期思縣北至厚/鹿縣&KR0047;與汝水合)¶
朝離新息縣&KR0004;亂一水碧暮𪧐淮&KR0047;村巳渡千山¶
赤麏鼯號古戍霧雨暗破驛回頭梁楚郊永與中¶
原隔黃州在何許想像雲夣澤(厚曰雲夣澤在安州安/陸縣○任曰杜牧之斉)¶
(安郡詩云雲夣澤&KR0047;州盖齊/安即黄州而在雲夢澤之&KR0047;)吾生如&KR0009;耳&KR0004;不擇所適但¶
有魚與稻生理巳自畢獨喜小兒子少小事安佚¶
相從艱難中肝肺如鐡石(何人表曰皮日休桃花賦序云/宋廣平正資勁質疑其鐵腸石)¶
(心不解/吐婉辝)便應與晤語何止&KR0009;衰疾(自注時家在子由処/獨與兒子邁&KR0047;來)¶
　　　别黃州(仔曰先生以元豊三年二月至黄居黄/五年至是量移汝州盖元豊七年八月)¶
<pb:KR4d0078_SBCK_001-11b>¶
病瘡老馬不任鞿(次公曰杜詩云日/暮不収烏啄瘡)猶向君王得敝幃¶
(任曰敝帷不弃爲埋馬也〇次公曰曲禮乃是帷字在之字/韻今微字韻中幃字注云單帳也今豈乃單幃之義乎)桑下¶
豈無三𪧐戀(厚曰後漢襄楷言浮屠不三𪧐/桑下不欲乆生恩爱情之至也)樽前&KR0147;與一¶
身歸長腰尚載撑腸米(次公曰楚人云長腰粳米縮項鯿/魚言美味也盧仝云惟有撑腸拄)¶
(腹文字五/千卷也)闊領先裁蓋癭衣(林子敬曰韻語陽秋云汝人多/苦癭故歐陽公汝癭詩云傴婦)¶
(垂瓮盎嬌癭食𡖉殻無由辨肩頸有𩔖龜縮/殻梅聖喻詩云女慚髙掩襟男大闊裁領)投老江湖終不¶
失(任曰王羲之言王述/曰投老可得僕射)來時莫遣故人非¶
　　　過江夜行武昌山聞黄州鼔角¶
淸風弄水月衘山(任曰李太白云青/山猶衘半邊日)幽人夜渡呉王峴¶
(任曰呉王峴在武昌西山九曲亭下○汪信民曰志林云/孫仲謀泛江自樊口鑿山通道歸武昌今猶謂之呉王峴)黄州¶
鼔角亦多情送我&KR0047;來不辭逺江&KR0047;又聞出塞曲¶
<pb:KR4d0078_SBCK_001-12a>¶
(次公曰晉史劉疇傳曽避亂塢壁賈胡百數欲害之疇無懼色援/笳而吹之爲岀塞入塞之聲以動其游客之思於是羣胡皆垂泣)¶
(而/去)半雜江聲作悲健(劉子翬曰杜詩五/更鼔角聲悲壯)誰言萬方聲¶
一槩(縯曰杜詩鼔角縁邊郡川原欲/夜時萬方聲一槩吾道竟何之)鼉憤龍愁爲余變¶
我記江邊枯柳樹未死相逢真識面他年一葉泝¶
江來(次公曰退之詩共/泛清湘一葉舟)還吹此曲相迎餞¶
　　　自興國往筠𪧐石田驛南二十五里野人舎¶
溪上青山三百曡快馬輕衫來一抹𠋣山脩竹有¶
人家横道清泉知我渴芒鞋竹杖自輕軟蒲薦松¶
床亦香滑夜深風露滿中庭惟見孤螢自開闔¶
　　　將至筠先&KR0009;遟适逺三猶子(任曰元豊七年/甲子至筠作)¶
露𪧐風飡六百里(次公曰風俗通古人草居露𪧐杜詩風飡/江柳下○倬曰晉文𩔖中詩阻風飡柳下)¶
<pb:KR4d0078_SBCK_001-12b>¶
(值兩坐蓬䆫句法妙絶不知誰詩東坡與魯/直讀至此疑杜子美亦法此二句而作也)明朝飲馬南江¶
水未見豐盈犀角兒(縯曰鄭語史伯言幽王惡/角犀豊盈而近頑童窮固)先逢玉¶
雪王郎子(自注時道逢王郎於建昌方北行也○厚曰太平廣/記王仙客㓜&KR0009;其舅家舅女曰無双皆㓜穉相狎舅)¶
(母常戯呼仙客爲王郎子○次公曰韓/退之馬繼祖墓誌云肌肉玉雪可怜也)對床欲作連夜語(次/公)¶
(曰公懷逺驛讀韋蘇州詩云/那知風雨夜復此對床眠)念汝還湏戴星起夜來夣見¶
小於莵(遠小名虎兒○任曰/左傳楚人謂虎於莵)猶是髧髦垂兩耳(次公曰詩/云髧彼兩)¶
(髦華岳靈姻傳/中雲䯻垂耳)憶過濟南春未動三子出迎殘雪裏¶
我時移守古河東酒&KR0079;淋漓渾舎喜而今憔悴一¶
羸馬逆旅檐夫相汝爾(次公曰孔融禰衡爲尔汝交/老杜醉時歌云忘形到尔汝)出城¶
見我定驚嗟身健窮愁不須耻我爲乃翁留十日¶
掣電一歡何足恃(次公曰掣電言疾也/禪家有掣電之機)惟當火急作新¶
<pb:KR4d0078_SBCK_001-13a>¶
詩一醉兩翁勝酒美(次公曰杜牧之/詩酒旗誇酒美)¶
　　　端午游真如遲适逺從子由在酒&KR0560;¶
一與子由别却數七端午身隨綵絲繫(任曰五月五/日以五綵絲)¶
(繫臂辟兵及&KR0017;令人/不病瘟名長命縷)心與昌歜苦(次公曰昌歜昌蒲也周礼醢/人云昌本麋臡古注曰昌本)¶
(昌蒲根切之四寸爲𦵔/藥性論云昌蒲味辛苦)今年匹馬來佳節日夜數兒童¶
喜我至典衣具雞&KR0112;水餅旣懷郷飯筒仍&KR0598;楚(厚/曰)¶
(續齊諧記屈原以五月五日投汨羅水而/死楚人哀之至此日以竹筒貯飯𥙊之)謂言必一醉快作¶
西川語寜知是官身糟麴困薫煑(次公曰言子由/之爲酒官也)獨¶
𢹂三子出古刹訪禪祖髙談付梁羅詩律到阿虎¶
歸來一調𥬇慰此長齟齬(梁羅遲/适小名)¶
　　　正月一日雪中過淮謁客回作二首¶
<pb:KR4d0078_SBCK_001-13b>¶
十里清淮上長堤轉雪龍冰崖落&KR0282;齒(次公曰&KR0282;齒/以狀冰崖上)¶
(之窠謝靈運着&KR0282;看山上山/則去前齒下山則去後齒)風葉亂裘茸(次公曰左傳云/狐裘蒙茸一國)¶
(三公○子來曰杜雪詩隨/風且開葉帶雨不成花)萬頃穿銀海(次公曰銀海以狀水/也先生雪詩云光摇)¶
(銀海眩生花乃用/道書眼爲銀海耳)千㝷渡玉峯從來脩月手(縯曰酉陽&KR0258;/爼云鄭仁本)¶
(與其中表遊山迷路見一人枕一幞而坐因問之云君知月七宝/合成乎常有八萬三千户脩之我其一也因開幞示之有斧斤數)¶
(事玉屑飯兩褁分遺/鄭曰食此可無疾)合在廣寒宫(厚曰十州記冬至月伏廣/寒之宫養魄於廣寒之地)¶
攅眉有厎恨得句不妨清霽霧開寒谷饑鵶舞雪¶
城橋聲春市散塔影暮淮平(次公曰塔影/指僧伽塔也)不用殘燈¶
燭船牎夜自明¶
　　　元豐七年上有詔京東淮南築髙麗亭館¶
　　　宻海二州騷然有逃亡者明年軾過之歎¶
<pb:KR4d0078_SBCK_001-14a>¶
　　　其壯麗留一絶云¶
簷楹飛舞垣墻外桑柘蕭條斤斧餘盡賜昆邪作¶
奴婢(縯曰前漢汲黯傳匈奴渾邪王來降賈人與市者坐當死/者五百餘人黯乃請間見武帝曰夫匈奴攻當路塞絶和)¶
(親中國舉兵誅之死傷不可勝計而費以鉅萬百數臣愚以爲陛/下得胡人皆以爲奴婢賜從軍死者家鹵𫉬因以與之以謝天下)¶
(塞百姓之心今縱不能又以微文殺無/知者五百餘人臣竊爲陛下弗取也)不知償得此人無¶
　　　過宻州次韻趙明叔喬禹功¶
先生依舊廣文貧(次公曰指言趙明叔也先生曩在宻州時/所謂趙教授者也鄭䖍爲廣文舘博士當)¶
(時號之曰鄭廣文杜詩云甲第/紛紛厭梁肉廣文先生飯不足)老守時遭醉尉嗔(任曰李廣/屏居藍田)¶
(&KR0047;山中射獵甞夜從一&KR0016;岀從人田間飲還至亭覇陵尉醉呵止/廣廣&KR0016;曰故李將軍尉曰今將軍尚不得夜行何故也𪧐廣亭下)¶
(〇次公曰指言喬禹功也禹功必以别處/太守替罷或致仕而歸故以故將軍比之)汝輩何曾堪一𥬇¶
(縯曰杜詩何當官/曹清爾輩堪一𥬇)吾儕相對復三人(次公曰此則先生謂/其與趙明叔喬禹功)¶
<pb:KR4d0078_SBCK_001-14b>¶
(也〇仔曰李白詩舉杯/邀明月對影成三人)黃雞催曉凄凉曲(厚曰白樂天醉歌/示妓人啇玲瓏黄)¶
(雞/鳴白日/催年酉前没)白髪驚秋見在身(援曰白樂天&KR0004;見白髪/感秋詩云白髪映朱顔)¶
(○次公曰見在身字牛僧/孺詩且對樽前見在身)一别膠西舊朋友(次公曰膠西/即宻州也)¶
扁舟歸釣五湖春(次公曰范蠡泛/扁舟游五湖)¶
　　　再過常山和昔年留别詩¶
傴僂山前叟(次公曰左傳正考父/一命而僂再命而傴)迎我如迎新那知¶
夣幻軀(次公曰佛經/如夣亦如幻)念念非昔人江湖乆放浪朝市¶
誰相親却㝷泉源去桃花逢避秦(任曰陶潜桃源記晋/武陵人捕魚忽逢桃)¶
(花林林盡水源其中有人言先丗/避秦來此詳見前風水洞詩注)¶
　　　再過超然臺贈太守霍翔(倬曰超然/䑓在宻州)¶
昔飲雩泉别常山天寒嵗在龍蛇間(縯曰後漢鄭玄傳/玄夣見孔子告之)¶
<pb:KR4d0078_SBCK_001-15a>¶
(曰起起今年&KR0010;在辰來年歳在已旣寤以䜟合之知命當終注引/北齊劉晝言玄曰辰爲龍巳爲蛇&KR0010;在龍蛇賢人嗟〇堯卿曰公)¶
(辰年冬未罷知宻/州正在辰巳之間)山中兒童拍手𥬇(次公曰李白㐮陽歌曰/襄陽小兒齊拍手攔街)¶
(爭唱白銅鞮傍人借問笑/何事𥬇殺山公醉似泥)問我西去何當還(厚曰後漢郭伋/行部到西河美)¶
(稷有兒童數百&KR0016;竹馬/迎拜且問何日當還)十年不赴竹馬約扁舟獨與漁¶
蓑閑重來父老喜我在扶挈老㓜相遮攀當時襁¶
褓皆七尺(次公曰周礼卿大夫辨夫家之可任者國中自七尺/以至六十野自六尺以及六十有五䟽云七尺謂年)¶
(二十六尺謂年十五許先生離宻上云歳在龍蛇間由辰年至/今乙丑元豊八年才十年耳而云襁褓皆七尺則亦誇言之也)而¶
我安得留朱顔(次公曰白樂天云/又無大藥駐朱顔)問今太守爲誰歟¶
護&KR0980;充國𩯭未斑(自注翔自言在熈河作屯田有功/〇縯/曰漢護羗校尉趙充國擊先零上屯田策)躬¶
持牛酒勞行役無復杞菊嘲寒慳(厚曰先注甞作後杞/菊賦以譏公使庫之)¶
(險/陋)超然置酒㝷舊迹尚有詩賦鑱堅頑孤雲落日¶
<pb:KR4d0078_SBCK_001-15b>¶
在馬耳(次公曰馬耳山在密州先生/雪詩云試掃此䑓看馬耳)照耀金碧開煙鬟¶
却淇自古北流水(援曰水經注却淇之水出西&KR0047;常山東北/流入濰濰自箕縣北逹東武西北流合却)¶
(淇之水漢琅琊有扶/縣盖却與扶同音)跳波下瀬鳴玦環願公談𥬇作石¶
埭坐使城郭生溪灣¶
　　　與葉淳老侯敦夫張秉道同相視新河秉¶
　　　道有詩次韻二首¶
君不見元帥府前羅萬㦸濤頭未順千弩射(无巳/曰呉)¶
(越備史云梁開平四年武肅王錢氏始築捍海塘在候潮通江門/之外潮水晝夜衝激版築不就因命強弩數百以射潮頭又致禱)¶
(於晋山祠旣而潮水避錢/塘東擊西陵遂成堤岸)至今鳯皇山下路(祖謙曰按舊/註云鳯皇山)¶
(在城中○張拭曰郭璞臨安地記云天月山前两乳長龍盤/鳯舞到錢塘山下有鳯皇門趙抃詩云老來重守鳯皇城)長借¶
一箭開兩翼我鑿西湖還舊觀(縯曰晋書&KR0067;翼言王羲/之書云煥&KR0002;神明頓還)¶
<pb:KR4d0078_SBCK_001-16a>¶
(舊/&KR0026;)一眼巳盡西南碧又將回奪浮山險(師曰潤州金/山寺舊名浮)¶
(玉山○饒曰按圖經浮山在錢塘舊治東&KR0047;四十里先生開河/奏狀云潮水自海東來勢&KR0002;雷霆而浮山峙於江中以亂潮水)千¶
艘夜下無南北坐陳三䇿本人謀(師曰漢哀帝時賈讓/奏言治河有上中下)¶
(三䇿見/溝侐志)惟留一諾待我畫(援曰後漢汝&KR0047;太守范/孟博&KR0047;陽宗資主畫諾)老病思¶
歸真暫寓功名如幻終何得從來自𥬇畫虵足(師/曰)¶
(史記楚丗家人有遺其舎人一巵酒者舎人相謂畫地爲虵虵先/成者獨飮之一人舉酒而起曰吾虵先成吾能爲之足人奪之酒)¶
(而飲之曰虵固無足/今爲之足是非虵也)此事何殊食雞肋(縯曰楊脩曰雞肋食/之無所得弃之如可)¶
(惜)憐君嗜好更迂闊得我新詩喜折&KR0282;(厚曰晉謝安/傳玄旣破符)¶
(堅有驛書至安過户限/心甚喜不覺&KR0282;齒之折)江湖粗了我徑歸餘事後來當¶
&KR0243;色一庵閑卧洞霄宫(堯卿曰杭州/有洞霄宫)井有丹砂水長¶
赤(縯曰抱扑子臨汜縣有廖氏丗老夀後移居子孫&KR0186;殘折他人/居其故宅復累丗夀疑其井水赤乃掘井左右得古人埋丹砂)¶
<pb:KR4d0078_SBCK_001-16b>¶
(數十斛丹汁入井/是以飲水而壽)¶
荆溪父老愁三害下斬長蛟夲無頼(師曰晉史周處陽/羡人也膂力絶人)¶
(縱情肆慾州曲患之自知爲人所惡乃慨然有改勵之志謂父老/曰今時和歳豊何苦而不爲樂邪父老歎曰三害未除何樂之有)¶
(處曰何謂也荅曰&KR0047;山白額虎長橋下蛟并子爲三矣/處曰吾能除之乃入山刺虎投水斬蛟而反鄉里相慶)平生倔¶
強韓退之文字猶爲鳄魚戒(次公曰韓愈刺史潮州知鰐/魚爲害乃爲文戒之鰐乃南)¶
(徙)石門之役萬金耳首䑕不爲吾巳隘江湖開塞¶
古有數兩鵠飛來告成壞(厚曰前漢童謡曰壞陂誰翟子/威飯我豆羹芋魁反乎覆陂當)¶
(復誰云者/两黄鵠)勸農使者非常人一言巳破&KR0058;民駭上饒¶
史君更超逸(堯卿曰鄱陽郡/地名爲上饒)坐睨浮山如累塊髯張乃¶
我結襪生(次公曰張釋之傳王生者處士也常召居廷中公卿/盡㑹立王生謂釋之曰爲我結襪釋之跪而結之人)¶
(或譲王生王生曰吾自度終無益於張廷尉故/聊使結襪以重之者帝聞之賢王生而重釋之)詩酒淋漓出¶
<pb:KR4d0078_SBCK_001-17a>¶
狂怪我作水衡生作丞(次公曰水衡與丞事别是一王生/乃議曹也教龔遂之謙對上𥬇拜)¶
(遂爲水衡都尉王生爲水衡丞或曰此兩王生/事而先生併用之豈誤記爲一事耶更&KR3292;明識)他日歸朝同¶
此拜(次公曰陳叔逹太宗時拜礼部尚書帝曰武德/時内難僣搆知公有讜言今之此拜有以相荅)¶
　　　泛頴¶
我性喜臨水(次公曰宋玉云登/山臨水送將歸)得頴意甚竒到官十¶
日來(厚曰白樂天詩到官/來十日覧鏡生二毛)九日河之湄(次公曰尓雅/水草交曰湄)吏民¶
𥬇相語使君老而癡使君實不癡流水有令姿(次/公)¶
(曰傳長虞贈何劭王/濟詩惶煌發令姿)遶郡十餘里不駃亦不遲(厚曰陶淵/明詩不駃)¶
(亦不遲飄/飄吹我衣)上流直而清下流曲而漪畫船俯明鏡𥬇¶
問汝爲誰(次公曰論/語子爲誰)忽然生鱗甲(厚曰白樂天詩伊/水細浪鱗甲生)亂我¶
&KR0161;與眉散爲百東坡頃刻復在兹(沈曰傳燈録良价禪/師遇水&KR0026;影大悟有)¶
<pb:KR4d0078_SBCK_001-17b>¶
<pb:KR4d0078_SBCK_001-17b>¶
(好飲也曰/無事也)著書自要且窮愁(縯曰史記虞卿傳太史公曰虞/卿非窮愁亦不能著書以自見)¶
(於丗/云)孤松早偃元非病(任曰酉陽雜爼丗傳松千&KR0010;方傾平/偃盖然有數年&KR0186;偃但於根下遇石)¶
(則偃耳又劉禹錫偃松詩引云侍中後閣前有小松不待年而偃/〇丁鎮叔曰遯齋閑覧云&KR0171;伯才云凡欲松偃極不難㘽時當去)¶
(松中大根唯留四/旁須根則無不偃)倦鳥雖還豈是休(援曰淵明歸去來/云鳥倦飛而知還)更¶
欲河邊幾來往秪今霜雪巳蒙頭¶
　　　七年九月自廣陵召還復館于浴室東堂¶
　　　八年六月乞㑹稽將出汶公乞詩乃復用¶
　　　前韻三首¶
乞郡三章字半斜(次公曰蓋/乞越州也)廟堂傳𥬇眼昏花上人¶
問我遲留意待賜頭綱八餅茶(自注尚書學士得賜頭/綱龍茶一斤八餅今年)¶
(綱到/最遟)¶
<pb:KR4d0078_SBCK_001-18a>¶
夢繞呉山却月廊白梅盧橘覺猶香(自注杭州&KR0394;天/寺有月廊數百)¶
(間寺中多白/楊梅盧橘)㑹稽且作須&KR0119;意從此歸田䇿最良(次/公)¶
(曰文選張平/子有歸田賦)¶
南來去此幾時歸倦鳥孤雲豈有期(縯曰陶淵明歸去/來云雲無心而出)¶
(岫鳥倦飛/而知還)斷送一生消厎物(厚曰退之詩断/送一生唯有酒)三年光景¶
六篇詩¶
　　　臨城道中作¶
　　予&KR0004;赴中山連日風埃未甞了了見太行也¶
　　今將適嶺表頗以是爲恨過臨城内丘天氣¶
　　忽清徹西望太行草木可數岡巒北走崖谷¶
　　秀傑忽悟歎曰吾南遷其速返乎退之衡山¶
<pb:KR4d0078_SBCK_001-18b>¶
　　之祥也書以付邁使志之(張噐先曰按年譜紹聖/元年先生年五十九知)¶
(定州就任降知英州未/到任再貶惠州安置)¶
逐客何人着眼看(厚曰史記秦宗室大臣皆言秦王請一切/逐客李斯議亦在逐中上書秦王乃除逐)¶
(客之/令)太行千里送征鞍未應愚谷能留柳(縯曰柳子/厚謫居永)¶
(州名其溪曰愚溪谷曰/愚谷其&KR0003;具見愚溪對)可獨衡山解識韓(援曰退之謁衡岳/廟詩我來正逢秋)¶
(雨節隂氣晦昧無清風潜心黙禱&KR0002;有應豈非正/直能感通須&KR0119;净掃衆峯出仰見突兀撑青空)¶
　　　過湯隂市得豌豆大麥粥示三兒子一首¶
朔野方赤地(張安囯曰呉㒷雜録/載/諺云春雨甲子地赤千里)河壖但黄塵秋霖¶
暗豆&KR0238;夏旱臞麥人(厚曰本草蕎麥取人作飯/食之下氣盖麥之心曰人)逆旅唱¶
晨粥行庖得時珍青斑照匕筯脆響鳴牙齦玉食¶
謝故吏(次公曰前漢陳咸傳咸奢侈玉/食師古曰玉食美食如玉也)風飱便逐臣¶
<pb:KR4d0078_SBCK_001-19a>¶
(厚曰選鮑明逺詩風飱委/松𪧐杜詩風飱兼露𪧐)漂零竟何適浩蕩&KR0009;此身爭¶
勸加飲食(次公曰有詩上言加/飱飯下言長相憶)實無&KR0018;吏民何當萬里¶
客歸及三年新(次公曰左傳成十年曰不食新/矣杜預注言公不得食新麥)¶
　　　過髙郵&KR0009;孫君孚¶
過淮風氣清一洗塵埃容水木漸幽茂菰蒲&KR0258;游¶
龍(次公曰詩隰有游龍注云游龍紅/草也以其放縱枝葉故謂之游龍)可怜夜合花(厚曰本草/云合&KR0172;即)¶
(夜合也人家多植於庭際間/葉似皂角槐等極細而繁宻)青枝散紅茸美人游不歸¶
一𥬇當誰供故園在何處巳偃手種松我行忽失¶
路(次公曰自傷其行/止蹭蹬如失路也)歸夣山千重聞君有&KR0018;郭二頃¶
収横從(縯曰史記蘇秦曰使我有洛陽&KR0018;郭田二頃吾豈/能佩六國相印乎次公曰詩横從其畒從讀如蹤)卷¶
野畢秋穫殷牀聞夜舂(厚曰杜詩&KR0394;放時/出寺鍾殘猶殷&KR0451;)樂哉何所¶
<pb:KR4d0078_SBCK_001-19b>¶
憂杜酒粥面醲官游豈不好母令到千鍾¶
　　　六月七日泊金陵阻風待鍾山泉公書&KR0009;¶
　　　詩爲謝¶
今日江頭天色惡礮車雲起風欲作(厚曰國史&KR0024;暴/風之候有砲車)¶
(雲/也)獨望鍾山喚寳公林間白塔如孤鶴寳公骨冷¶
喚不聞却有老泉來喚人電眸虎齒霹靂舌(次公/曰王)¶
(戎眼爛爛如嵓下電集仙録載王母虎/齒善嘯韓退之譴瘧&KR0017;云舌作霹靂飛)爲予吹散千峯雲¶
南行萬里亦何事一酌曹溪知水味(次公曰曹溪六/祖道場在韶州)¶
(&KR0047;華/寺)他年&KR0002;畫&KR0253;山圗(次公曰蔣山/即鍾山也)爲作泉公喚居士¶
　　　慈湖峽阻風五首¶
捍索桅竿立嘯空(次公曰桅竿兩邊索謂之/捍索此江湖間常語也)篙師酣寢¶
<pb:KR4d0078_SBCK_001-20a>¶
浪花中故應菅蒯知心腹(厚曰左傳云雖有/絲麻無弃菅蒯)弱䌫能争¶
萬里風¶
此生歸路愈茫然無數青山水拍天(任曰退之詩海/氣昏水拍天)猶¶
有小舡來賣餅喜聞墟落在山前¶
我行都是退之詩真有人家水半扉(縯曰退之𪧐曽/江口詩云暮𪧐)¶
(投民村髙/處水半扇)千頃桑麻在舡底空餘石髮挂魚衣(厚曰尓/雅釋草)¶
(篇潭石衣注水苔也/一名石髪江東食之)¶
日輪亭午汗珠融(厚曰太平御覧/日在午曰亭午)誰識南訛長飬功¶
(縯曰書平秩南/訛注訛化也)暴雨過雲&KR0147;一快未妨明月却當空¶
(厚曰梅聖俞詩須&KR0119;断㓕/不復見唯有明月常當空)¶
卧看落月横千丈起喚清風得半帆(次公曰喚清風是/江湖間舟子之常)¶
<pb:KR4d0078_SBCK_001-20b>¶
(事彼中舟子善相風舟/行則呼風以飽帆也)且並水村欹側過(厚曰杜詩巴童蕩/漿欹側過水雞衘)¶
(魚來/去飛)人間何處不巉巖¶
　　　過廬山下一首(并序)¶
　　予過廬山下雲物騰涌黙有禱焉未午衆峰¶
　　凛然故作是詩¶
亂雲欲埋山勢與飄風南(縯曰詩卷阿/飄風自南)羣隮相應和¶
勇往爭驂驔可憐薈蔚中(厚曰詩薈&KR0006;蔚/&KR0006;南山朝隮)時出紫翠¶
嵐(次公曰杜詩/千峯横紫翠)鴈没失東嶺龍騰見西龕一時供坐¶
𥬇百態變立談暴雨破坱圠(援曰賈&KR0105;鵩賦大鈞播物坱/北無垠注坱塵也圠山曲也)¶
(○甄曰廬山記太虚簡寂觀宋陸先生隠居也其間一峯秀卓者/曰紫霄峯過白氏草堂半山有二泉出石間名曰𩀱玉澗萬夀院)¶
(南三里至下白石又三里至上白/石詠真洞天五老峯正在其後)清飈掃渾酣廓然歸何¶
<pb:KR4d0078_SBCK_001-21a>¶
處陋矣安足戡亭亭紫霄峯窈窈白石庵五老數¶
松雪𩀱谿落天潭(次公紫霄峯自石庵五/老峯𩀱溪皆廬山事也)雖云黙禱應¶
(縯曰退之謁衡岳廟/詩潜心黙禱&KR0002;有應)顧有移文慙(厚曰周彦倫隱於北山後應/詔出仕又欲過舊隠孔德璋)¶
(假山靈之辭以責/之謂之北山移文)¶
　　　江西一首¶
江西山水真吾&KR0022;白沙翠竹石厎江(縯曰杜詩白沙翠/竹江村暮項曰唐)¶
(柳宗元江西小石潭記云下見/小潭水&KR0057;清冽金石以爲厎)舟行十里磨九瀧(次公曰南/方謂奔水)¶
(曰瀧蓋/即灘也)篙聲犖确相舂撞(次公曰退之云山/石犖确行逕微)醉卧欲醒¶
聞淙淙真欲一口汲老龐(厚曰傳燈録龐居士藴參馬祖/云不與萬法爲侣者是什麽人)¶
(祖云待汝一口吸尽/西江水即向汝道)何人得雋窺魚矼(次公曰聚石渡水曰/矼今言魚矼盖聚石)¶
(抵魚處也左傳得嶲曰克/退之义魚詩得嶲語時囂)舉义絶呌尺鯉𩀱(次公曰𡊮彦道/傳云投馬絶呌)¶
<pb:KR4d0078_SBCK_001-21b>¶
　　　八月七日&KR0004;入贛過惶恐灘¶
七千里外二毛人(厚曰潘安仁秋興賦余春/秋三十有二始見二毛)十八灘頭一¶
葉身山憶喜懽勞逺夣(自注蜀道有錯喜/&KR0172;鋪在大散関上)地名惶恐¶
泣孤臣長風送客添帆腹積雨浮舟减石鱗(次公曰/㠶以其)¶
(受風故云腹水在石上流/其波如魚鱗故曰石鱗)便合與官充水手此生何止¶
略知津(縯曰論語長沮桀溺耦而耕孔子/過之使子路問津焉曰是知津矣)¶
　　　過大&KR0067;嶺¶
一念失垢汙身心洞清浄浩然天地間惟我獨也¶
正(縯曰莊子受命於/天惟舜獨也正)今日嶺上行身丗永相忘(任曰白樂/天詩可憐)¶
(身與丗從/此兩相忘)仙人拊我頂結髮受長生(次公曰此二聮乃李/白流夜郞贈韋太守)¶
(詩全語先生用/此盖有所感也)¶
<pb:KR4d0078_SBCK_001-22a>¶
　　　𪧐建封寺曉登盡善亭望韶石三首(厚曰/郡國)¶
(志韶州有詔石者/舜登此奏韶樂焉)¶
𩀱闕浮光照短亭(次公曰地載韶石/云兩相峙如闕也)至今猿鳥歗青¶
熒(若拙曰劉夢得九華山歌云軒皇封禪登雲亭大禹/㑹稽臨東溟乗樏不來廣樂絕獨與猿鳥愁青熒)君王自¶
此西廵狩(縯曰尚書舜典八月西廵狩至于西岳〇次公曰西/廵狩之意以地理考之韶州在&KR0047;之東而岳州洞庭)¶
(在韶州/之西也)再使魚龍舞洞庭(次公曰莊子言黄帝張咸池之/樂於洞庭之野而魚龍舞焉〇)¶
(崔曰按山海經云洞庭地穴在長沙巴/陵湖水廣圎五百里日月&KR0002;岀没其中)¶
蜀人文賦楚人辭堯在崇山舜九疑(厚曰司馬相如大/人賦歷唐堯於崇)¶
(山&KR0006;過虞舜於九疑注云崇山狄山也又海外經云狄/山帝堯葬於其陽九疑山任零陵營道縣舜所葬也)聖主&KR0002;¶
非真得道&KR0047;來萬里亦何爲(次公曰崇山九/疑皆在&KR0047;方)¶
嶺海東&KR0047;月窟西(厚曰&KR0045;雄長雄賦西/厭月窟東震日域)功成天巳錫玄¶
<pb:KR4d0078_SBCK_001-22b>¶
圭(縯曰書禹錫玄/圭告厥成功)此方定是神仙宅(厚曰孫綽天台山賦云/玄聖之所逰化靈仙之)¶
(所窟/宅)禹亦東來隠㑹稽(援曰史記禹廵狩至于會稽而崩/○次公曰㑹稽越州也禹所葬先)¶
(生以終前篇堯舜事/皆言其夲不死耳)¶
　　　舟行至清遠縣見顧秀才極談惠州風物¶
　　　之美¶
到處聚觀香案吏(厚曰唐史&KR0002;仗在紫宸内閤則起居&KR0213;人/夾香案分立殿下○次公曰元微之詩云)¶
(我是玉皇/香案吏)此&KR0022;冝着玉堂仙(次公曰翰林院公廳謂之玉堂/李肇翰林誌云時居翰𫟍豈止)¶
(於登瀛洲哉亦曰/登玉署玉堂焉)江雲漠漠桂花濕(賈曰王元之小畜集載/江豚詩云江雲漠漠江)¶
(雨/來)梅雨翛翛荔子然(厚曰周處風圡記夏/至之雨名爲黄梅雨)聞道黃柑常¶
抵鵲(縯曰塩鐡論云崑/山之旁以王抵鵲)不容朱橘更論錢(次公曰杜詩/朱橘不論錢)¶
恰從神武來弘景(援曰陶弘景脫朝服/挂神武門上書辤禄)便向羅浮見稚¶
<pb:KR4d0078_SBCK_001-23a>¶
川(縯曰晉書葛洪字稚川聞交趾岀丹砂求爲岣嶁/令子姪俱至刺史鄧嶽留不聽去洪乃止羅浮山)¶
　　　發廣州¶
朝市日巳逺此身良自如三杯軟飽後(自注浙人謂/飲酒爲軟飽)¶
一枕黒甜餘(自注俗謂/睡爲黒甜)蒲澗踈鐘外黃灣落木&KR0004;(厚/曰)¶
(退之&KR0047;海神廟碑云在廣州治之東/&KR0047;道八十里扶胥之口黄木之湾)天涯未覺逺處處各¶
樵漁¶
　　　十月二日&KR0004;到恵州(十朋曰按年譜實紹/聖元年十月三日也)¶
彷彿曽遊豈夢中欣然雞犬識新豐(縯曰西京&KR0258;記髙/祖旣作新豊并移)¶
(舊社衢巷棟宇物色推舊男女老㓜相𢹂路道/各知其室放犬羊雞鴨於通衢亦競識其家)吏民驚怪坐¶
何事父老相𢹂迎此翁&KR0171;武豈知還漠北(厚曰蘇武/使匈奴在)¶
(匈奴中十九年/後竟得歸漢)管寜自欲老遼東(援曰三國志管寕北海/朱虚人方天下大乱寕)¶
<pb:KR4d0078_SBCK_001-23b>¶
(聞公孫令行於海外遂與邴原王/烈等避亂于遼東遂不復徙矣)嶺南萬户皆春色(嶺&KR0047;/萬户)¶
(酒)㑹有幽人客寓公(次公曰礼記諸侯不臣寓/公盖言公爵而&KR0009;寓者也)¶
　　　吾謫海南子由雷州&KR0013;命即行了不相知¶
　　　至梧乃聞其尚在藤也旦夕當追及作詩¶
　　　示之(呉憲曰按年譜紹聖四年丁丑先生年六十二在/惠州五月𠕅責瓊州别駕昌化軍安置即儋州也)¶
(是歳子由亦貶雷州五月相遇於藤同行/至雷六月相别渡海七月十三日至貶所)¶
九疑聮綿屬衡湘(厚曰李太白逺別離云九疑聮綿皆相似/〇薛曰九疑山圗記道州寕遠縣&KR0047;六十)¶
(里有九疑山山有九峯一曰簫韶二曰女英三曰石城四曰娥皇/五曰朱明六曰桂林七曰華盖八曰巴林九曰石樓周回百餘里)¶
(其形相似見者/疑之故曰九疑)蒼梧獨在天一方(次公曰杜詩我行山/川異忽在天一方)孤城¶
吹角煙樹裏(次公曰李遠晚泊潤州聞/角詩孤城吹角水茫茫)落月未落江蒼茫¶
幽人撫枕坐歎息(厚曰古樂府白紵歌愁來夜/遲猶歎息撫枕思君終反側)我行忽至¶
<pb:KR4d0078_SBCK_001-24a>¶
舜所藏(次公曰蒼梧郡今梧州也前志/云舜葬於此記曰葬者藏也)江邊父老能&KR0003;子¶
白鬚紅頰如君長莫嫌瓊雷隔雲海聖恩尚許遥¶
相望(厚曰文選古詩两宫/遥相望𩀱闕百餘尺)平生學道真實意豈與窮¶
逹俱存亡天其以我爲箕子(縯曰今之髙麗/古箕子之國也)要使此意¶
留要荒(厚曰蠻夷要/服戎狄荒服)他年誰作輿地志(厚曰唐藝文志頋/野王有輿地志三)¶
(十/卷)海南萬里真吾郷¶
　　　行瓊儋間肩輿坐睡夢中得句云千山動¶
　　　鱗甲萬谷酣笙鐘覺而遇淸風急雨戯作¶
　　　此數句¶
四州環一島(次公曰四州言瓊崖儋萬也賈損之傳/曰朱崖儋耳郡皆在&KR0047;方海中洲居也)百洞蟠¶
其中我行西北隅如渡月半弓登髙望中原(厚曰阮/籍詠懷)¶
<pb:KR4d0078_SBCK_001-24b>¶
(詩登髙望九州/悠悠分曠野)但見積水空此生當安歸(縯曰晉書謝/安甞與孫綽)¶
(等泛海風起浪湧諸人皆懼安吟嘯/自&KR0002;風轉急安徐曰如此將安歸耶)四顧真途窮(援曰晉書/阮籍率意)¶
(獨駕不由逕路車迹/所窮輒慟哭而反)眇觀大瀛海(援曰史記孟軻傳鄒&KR0283;言中/國名曰赤縣神州乃有大瀛)¶
(海環其/外也)坐詠談天翁(援曰史記齊人/頌曰談天&KR0283;)區區魏中梁(援曰莊/子雜篇)¶
(則陽通逹之中有魏於/魏中有梁於梁中有王)一米誰雌雄(次公曰莊子北海&KR0002;之/辝云計中國之在海内)¶
(不似稊米之/在大倉乎)幽懷忽破散永嘯來天風千山動鱗甲¶
萬谷酣笙鐘安知非群僊鈞天宴未終(援曰史記趙/簡子寤語大)¶
(夫曰我之帝所甚樂與百神遊於鈞/天廣樂九奏萬舞不𩔖三代之樂)喜我歸有期舉酒屬¶
青童(次公曰青童神/仙靑童君也)急雨豈無意催詩走羣龍(次公曰/杜詩片)¶
(雲頭上黑應是雨催詩○孝/祥曰易乾卦見群龍无首吉)夢雲忽變色𥬇電亦改容¶
(次公曰楚詞神女謂之朝雲楚王夢之故謂之夣/雲神異傳玉女投壷天爲之𥬇則電故謂之𥬇電)應怪東坡¶
<pb:KR4d0078_SBCK_001-25a>¶
老顔衰語徒工乆矣此妙聲不聞蓬萊宫¶
　　　次前韻子由¶
我少即多難邅回一生中(次公曰邅回迍/蹇不進之皃)百年不易滿¶
(援曰李白短歌/行百年苦易滿)寸寸彎彊弓老矣復何言榮辱今兩¶
空泥丸尚一路(自注古語云十方薄伽&KR0394;一路𣵀槃門○援/曰此本岀楞𫿞經之語又隋書經籍志佛書)¶
(二月十五日入𣵀/槃涅槃一曰泥丸)所向餘皆窮似聞崆峒西仇池迎此¶
翁(次公曰崆峒䖍州山也其西乃歸蜀之路仇他在同谷縣/是洞天之地先生甞夣游之有意居焉正在崆峒之西也)胡爲¶
適&KR0047;海復駕垂天雄(次公曰莊子大鵬翼垂天之/雲李太白鵬賦云雄無所争)下視九¶
萬里浩浩皆積風(次公曰莊子言鵬摶風九万里而上又云/天之蒼蒼其正色邪其視下也亦&KR0002;是又)¶
(云風之積也不厚則/其&KR0018;大翼也無力)回望古合州屬此琉璃鐘(援曰李賀/將進酒琉)¶
(璃鐘琥/珀濃)别離何足道我生豈有終渡海十年歸方鏡¶
<pb:KR4d0078_SBCK_001-25b>¶
照兩童(次公曰童即瞳也項羽賛云舜重童子項羽又重童子/〇丁惠安曰西京&KR0258;記漢髙祖入咸陽獲方鏡廣四尺)¶
(寸表裏有明人直來照之影則倒見/以手掩心即見五藏有病則知所在)還郷亦何有暫假壼¶
公龍(援曰後漢費長房辝壼公歸公與一竹杖曰&KR0016;此任所之/則自至矣長房乗杖須&KR0119;而歸以杖投葛陂中即化爲龍)¶
(也)峨眉向我𥬇錦水爲君容(援曰水經云錦江織錦則濯/之江流而錦至鮮明濯以它)¶
(江則錦色弱矣/遂命爲錦里)天人巧相勝(援曰史記申包胥曰人衆/者勝天天定亦能勝人)不獨¶
數子工指㸃昔遊處(祖謙曰杜詩指/㸃虚無是征路)蒿萊生故宫¶
　　　澄邁驛通潮閣二首¶
倦客愁聞歸路遥眼明飛閣俯長橋貪看白鷺横¶
秋浦不覺青林没晚潮(十朋曰令齋夜話云余游儋耳登/望海亭柱間有擘窠大字曰貪看)¶
(白鳥横秋浦不覺/青林没暮潮)¶
餘生欲老海&KR0047;村帝遣巫陽招我䰟(縯曰宋玉爲屈/原作招䰟詞其)¶
<pb:KR4d0078_SBCK_001-26a>¶
(中曰帝告巫陽曰有人在下我欲輔之魂魄離散汝筮與之〇思/文曰王逸楚詞章句曰帝謂天帝也女曰巫陽按山海經開明東)¶
(巫彭巫陽巫凡/皆神醫/也)杳杳天低鶻没處青山一髮是中原¶
　　　六月二十日夜渡海(十朋曰注見前謫海/南作詩示子由詩)¶
參横斗轉欲三更(任曰曹子建善哉行/月没參横北斗䦨干)苦雨終風也解¶
晴(次公曰左傳昭四年申豊論藏/冰曰秋無苦雨詩有終風篇)雲散月明誰㸃綴(縯/曰)¶
(晉書㑹稽王道子夜月色無玷歎以爲佳謝重率尔曰意/謂不如微雲㸃綴道子曰卿居心不淨乃欲滓穢太清邪)天容¶
海色夲澄清(次公曰楞嚴經云譬/如澄清百千大海)空餘魯叟乗桴意¶
(援曰孔子曰道不行乗桴浮于海/〇次公曰李白詩魯叟非匏𤓰)粗識軒轅奏樂聲(縯曰/黄帝)¶
(張樂於/洞庭野)九死南荒吾不恨(次公曰楚辤離騷經有余心/之所善今雖九死其猶未悔)兹遊¶
竒絶冠平生¶
　　　自雷適廉𪧐於興廉村浄行院¶
<pb:KR4d0078_SBCK_001-26b>¶
荒凉海&KR0047;北佛舎如雞栖(次公曰借用朱伯厚/之車如雞栖也)忽此榕¶
林中(任曰嶺表異録榕樹/葉如冬青秋冬不凋)跨空飛栱枅當門冽碧井¶
洗我兩足泥髙堂磨新甎洞户分角圭(次公曰退之/詩磨淬出角)¶
(圭)倒床便甘寢鼻息如虹霓僮僕不肯去我爲半¶
日稽(任曰李渉題鶴林寺詩云因過/竹院逢僧話又得浮生半日閑)晨登一葉舟(次公曰退/之詩共泛)¶
(清湘一葉舟樂天/詩波上一葉舟)醉兀十里溪醒來知何處歸路老更¶
迷(任曰杜詩山晚浮/雲合歸時恐路迷)¶
　　　藤州江上夜起對月贈邵道士(十朋曰按先/生送邵道人)¶
(彦肅還都嶠/詩即此人)¶
江月照我心江水洗我肝端如徑寸珠墮此白玉¶
盤(仔曰李白詩少時不/識月呼作白玉盤)我心本如此月滿江不湍起¶
<pb:KR4d0078_SBCK_001-27a>¶
舞者誰歟(縯曰晋祖逖聞/雞鳴而起舞)莫作三人看(援曰李白詩㪯杯邀/明月對影成三人)¶
嶠&KR0047;瘴癘地(子仁杜詩&KR0047;/方瘴癘地)有此江月寒乃知天壤間何¶
人不清安牀頭有白酒盎&KR0002;白露漙(次公曰詩零露漙/&KR0006;○子仁曰古樂)¶
(府白紵歌秋風/蕭瑟白露漙)獨醉還獨醒夜氣清漫漫(次公曰史記/鄒陽傳應劭)¶
(注載寗戚歌曰長/夜漫漫何時旦)仍呼邵道士取琴月下彈相將乗一¶
葉(次公曰一葉/見前首注)夜下蒼梧灘¶
　　　將至廣州用過韻&KR0009;邁迨二子¶
皇天遣出家臨老乃學道北歸爲兒子破戒堪一¶
𥬇披雲見天眼(次公曰晋書衛瓘言樂廣曰/瑩然&KR0002;披雲霧而睹青天)迴首失海¶
潦蠻唱與&KR0058;歌餘音猶杳杳大兒牧衆穉四歳守¶
孤嶠次子病學醫三折乃粗曉(縯曰左傳齊髙弘曰三/折肱知爲良毉唯伐君)¶
<pb:KR4d0078_SBCK_001-27b>¶
(爲不可民/弗與也)小兒耕且養(援曰前漢藝文志古之學/者耕且養三年而通一藝)得暇爲¶
書繞我亦困詩酒去道愈茫渺紛紛何時定所至¶
皆可老莫學柳儀曹(次公曰聀林魏有儀曹郞唐改爲礼/部栁子厚唐貞元中以禮部貟外郎)¶
(貶永州司馬/徙栁州刺史)詩書教蠻獠(次公曰退之爲子厚墓誌云衡湘/以&KR0047;爲進士者皆以子厚爲師其)¶
(經氶子厚口講指畫爲文詞者悉有法度又/爲碑云栁侯爲州不鄙夷其民動以禮法云)亦莫事登陟(次/公)¶
(日子厚在永州有西山而下八記其在/栁州又有記柳州山水近治可游者)溪山有何好安居與¶
我游閉户淨洒掃¶
　　　予昔過嶺而&KR0047;題詩龍泉鐘上今復過而¶
　　　北次前韻(即前過大庾嶺詩)¶
秋風卷黄落(次公曰月令季冬之月草木黄落漢/武帝秋風詞云草木黄落&KR0006;鴈&KR0047;飛)朝雨洗¶
緑浄(次公曰退之詩瞰臨/眇空闊緑浄不可唾)人貪歸路好節近中原正下¶
<pb:KR4d0078_SBCK_001-28a>¶
嶺獨徐行艱嶮未敢忘遥知叔孫子巳致魯諸生¶
(縯曰前漢叔孫通爲博士説上曰臣願徴魯諸生與臣弟子共起/朝儀於是招魯諸生三十餘人其所不能致者二人〇次公曰此)¶
(言建中靖國間新天/子即位必新定禮儀)¶
　　　過嶺二首¶
暫着&KR0047;冠不到頭(縯曰楚鍾儀爲囚於晉它日晉侯見之曰/&KR0047;冠而縶者君子也與之琴操&KR0047;音遂釋)¶
(之使歸〇厚曰柳子厚六字詩云/一生判却歸休爲着&KR0047;冠到頭)却隨北鴈與歸休(援曰月/令季冬)¶
(之月鴈/北向)平生不作兎三窟(縯曰晉書王&KR0283;爲宰輔以弟澄爲/荆州族弟敦爲青州曰荆州有江)¶
(漢之固靑州有輔海之險卿二人在外吾留此足以爲三窟識者/鄙之〇次公曰戰國䇿馮讙謂孟甞君曰狡兔有三窟兾得免死)¶
(耳)今古何殊貉一丘(援曰前漢楊惲曰𥘿時但任小臣竟以/㓕亡令親任人臣即至今耳古與今如)¶
(一丘/之貉)當日無人送臨賀(次公曰唐書楊憑貶臨賀尉交親/無敢送者獨徐晦至藍田慰餞宰)¶
(相&KR0096;徳輿稱之於朝李夷簡遽表爲監/察御史曰君不&KR0018;楊臨賀肯&KR0018;國乎)至今有廟祀潮州(次/公)¶
<pb:KR4d0078_SBCK_001-28b>¶
(曰韓退之責潮州潮人爲/之立廟先生嘗爲作記也)劒關西望七千里乗興真爲¶
玉&KR0560;遊(養源曰按天師二十四化記玉局化在益州城&KR0047;門西/回百歩漢&KR0074;帝永壽元年正月七日天師與老君自鶴)¶
(鳴山來息此化時地上忽湧出玉局玉床方廣一/丈老君升座重述道要却自升天玉局䧟入地中)¶
七年來往我何堪(&KR0022;衡曰按年譜公以紹聖元年自定州貶/惠州凡四年再貶儋耳明年改元元符至)¶
(三年乃量移/㢘州凡十年)又試曹溪一勺甘夢裏似曽遷海外醉¶
中不覺到江&KR0047;(次公曰江&KR0047;/則䖍州也)波生濯足鳴空澗霧繞¶
征衣滴翠嵐誰遣山雞忽驚起半嵓花雨落毿毿¶
　　　鬱孤臺(自注再過䖍/州和前韻)¶
吾生如&KR0009;耳(次公曰魏文帝樂府云人生如&KR0009;多憂何爲/法𫟍珠林云謝安與攴遁書云人生如&KR0009;耳)嶺¶
外亦閑遊贛石三百里(仔曰孟浩然下贛石詩贛石三百/里㳂江千嶂間〇喻曰國史&KR0024;蜀)¶
(之三峽&KR0047;康之贛/石皆險絶之所)寒江尺五流(次公曰唐語云城/&KR0047;韋杜去天尺五)楚山微有¶
<pb:KR4d0078_SBCK_001-29a>¶
霰(次公曰詩曰先集惟/霰盖雪之微者耳)越瘴乆無秋(次公曰農夫以田熟/爲秋書云乃亦有秋)¶
(〇馮曰通真子瘴氣論曰嶺&KR0047;瘴猶如嶺北傷寒也/從仲春訖仲夏行靑草瘴李夏訖孟冬行黄茅瘴)堅斷横雲¶
嶠魂飛咤雪洲(次公曰横雲嶠以言五嶺咤雪洲以瓊崖儋/萬四州也賈&KR0162;之傳云儋耳珠崖皆在&KR0047;方)¶
(海中洲居&KR0047;越地炎瘴而/無雪有雪則以爲希咤也)曉鍾時出寺暮鼔各鳴樓歸¶
路迷千嶂勞生閱百州不随猿鶴化(厚曰抱朴子周穆/王&KR0047;征乆而不歸)¶
(一軍皆化君子爲/猿鶴小人爲䖝沙)甘作賈胡留(縯曰後漢馬援傳耿舒與其兄/弇書曰伏波𩔖西域賈胡到一)¶
(處輒止是/以失利)秪有貂裘在(援曰史記蘇秦衣弊黑貂/裘岀遊數歳大困而歸)猶堪買釣¶
舟(次公曰杜牧詩陽/羡溪中買釣舟)¶
　　　䖍守霍大夫監郡許朝奉見和此詩復次¶
　　　前韻¶
大&KR0022;安静治小院得閑逰贛水雨巳漲廉泉春未¶
<pb:KR4d0078_SBCK_001-29b>¶
流同烹貢茗雪一洗瘴茆秋(十朋曰注/見上首)秋思生蓴鱠¶
(縯曰晉張翰在洛陽見秋風起思/呉中蓴羹鱸魚鱠遂命駕而歸)寒衣待橘洲(任曰三國志/李衡毎欲治)¶
(家妻輒不聽後密遣人於武陵龍陽汎州上作宅種柑橘千樹死/謂児曰汝母惡我治家故窮如是然吾州里有千頭木奴不責汝)¶
(衣食歳上一疋/絹亦可用矣)楊雄未有宅(縯曰揚雄傳云岷山之/下有田一廛有宅一區)王粲且¶
登樓(援曰王粲避董卓之亂依劉表於荆/州登江陵城樓上思歸作登樓賦)老境無多日歸¶
心夣幾州敢因逃酒去(堯祖曰漢書劉章爲髙后行酒諸/吕一人亡酒師古注曰避酒逃亡)¶
端爲和詩留舊篋藏新語清風自滿舟¶
　　　&KR0004;發嘉州(仔曰嘉祐巳亥冬先生與/子由侍老泉舟行適楚)¶
朝發鼔闐闐西風獵畫旃故郷飄巳逺往意浩無¶
邊錦水細不見蠻江清更鮮奔騰過佛脚曠蕩造¶
平川(子仁曰錦水岷江也蠻江陽山與青衣江也三江合/流于嘉州城東&KR0047;過九頂山凌雲寺大像閣而下)野市¶
<pb:KR4d0078_SBCK_001-30a>¶
有禪客釣臺㝷暮煙相期定先到乆立水潺潺(自/注)¶
(曰期郷僧宗/㑹别釣魚臺)¶
　　　過冝賔見夷中亂山(任曰嘉祐/四年作)¶
江寒晴不知逺見山上日朦朧含髙峯晃蕩射峭¶
壁横雲忽飄散翠樹紛歴歴行人挹孤光飛鳥投¶
逺碧蠻荒誰復愛穠秀安可適豈無避丗士髙隠¶
錬精魄誰能從之遊路有豺虎迹¶
　　　夜泊牛口¶
日落江霧生繫舟𪧐牛口民居偶相聚三四依古¶
柳&KR0018;薪出深谷見客喜且售煑&KR0188;爲夜飡安識肉¶
與酒朔風吹茆屋破壁見星斗兒女自咿嚘亦足¶
<pb:KR4d0078_SBCK_001-30b>¶
樂且乆人生本無事苦爲丗味誘冨貴耀吾前貧¶
賤獨難守誰知深山子甘與麋鹿友置身落蠻荒¶
坐意不自陋今予獨何者汲汲強奔走¶
　　　牛口見月(任曰時嘉祐元年始/舉進士至京師作)¶
掩牎寂巳睡月脚垂孤光披衣起周覽飛露洒我¶
裳山川同一色浩&KR0002;渉大荒幽懷耿不寐四顧獨¶
彷徨忽憶丙申年(子仁曰時先生/舉進士在京)京邑大雨&KR1480;蔡河中¶
夜决横浸國南方車馬無復見紛紛操栰郞新秋¶
忽巳晴九陌尚汪洋龍津&KR0026;夜市燈火亦煌煌新¶
月晈如晝踈星弄寒芒不知京國喧謂是江湖郷¶
今來牛口渚見月重凄凉却思舊遊處滿陌沙¶
<pb:KR4d0078_SBCK_001-31a>¶
塵黄¶
　　　戎州¶
亂山圍古郡市易帶羣蠻痩嶺春耕少孤城夜漏¶
閑往時邊有警征馬去無還自頃方從化年來亦¶
欵𨵿頗能貪漢布但未脫金鐶何足爭彊弱吾民¶
盡玉顔(子仁曰子由詩亦同/比韻獨關與顔不次)¶
　　　泊&KR0047;牛口期任遵聖長官到晚不及見復¶
　　　來¶
江上有微逕深榛煙雨埋﨑嶇欲取别不見又重¶
來下馬未及語顧巳慰長懷江湖渉浩渺安得與¶
之偕¶
<pb:KR4d0078_SBCK_001-31b>¶
　　　入峽¶
自昔懷清賞今兹得縱探長江連楚蜀萬𣲖㵼東¶
南合水來如電黔波緑似藍餘流細不數逺𫝑競¶
相參入峽&KR0004;無路連山忽似龕縈紆収浩渺蹙縮¶
作淵潭風過如呼吸雲生似吐含墜崖鳴窣窣垂¶
蔓緑𣯶𣯶冷翠多崖竹孤生有石楠飛泉飄亂雪¶
怪石走驚驂絶澗知深淺樵僮忽兩三人煙偶逢¶
郭沙岸可乗籃野戍荒州縣&KR0022;君古子男放衙鳴¶
晚鼔留客薦霜柑聞道黃精草叢生緑玉篸盡應¶
充食飲不見有彭聃氣&KR0049;冬猶暖星河夜半涵遺¶
民悲昶&KR0283;(自注孟昶從此入覲○/縯曰孟昶王衍皆蜀主)舊俗接魚&KR0345;(縯曰/&KR0345;叢)¶
<pb:KR4d0078_SBCK_001-32a>¶
(魚鳬先/爲蜀主)板屋漫無瓦巖居窄似菴伐薪嘗冒險得¶
米不盈甔歎息生何陋劬勞不自慙葉舟輕逺泝¶
大浪固嘗諳矍鑠空相視嘔啞莫與談蠻荒安可¶
駐幽䆳信難妉獨愛孤棲鶻髙超百尺嵐横飛應¶
自得逺颺似無貪墜翮遊霄漢無心顧雀䳺塵勞丗¶
方病局束我何堪盡解林泉好多爲冨貴酣試看¶
飛鳥樂髙遁此心甘¶
　　　遊三遊洞¶
凍雨霏霏半成雪遊人屨冷蒼崖滑不辭携&KR0013;巖¶
厎眠洞口雲深夜無月¶
　　　遊洞之日有亭吏乞詩旣爲留三絶句於¶
<pb:KR4d0078_SBCK_001-32b>¶
　　　洞之石壁明日至峽州吏又至意&KR0002;未足¶
　　　乃復以此授之(子仁曰三絶句老泉及東坡子由/各一也按南行集老泉詩云洞門)¶
(蒼石流成乳山下寒溪冷欲冰天寒二子苦求去我欲/居之爾不能子由詩云昔年有遷客携手過嵌巖去我)¶
(歳巳百遊/人忽復三)¶
一徑遶山翠縈紆去似蛇忽驚溪水急爭看洞門¶
呀滑磴攀秋蔓飛橋踏古槎三扉迎北吹一穴向¶
西斜歎息㷑雲老追思歳月遐唐人昔未到古俗¶
此爲家¶
洞暖無風雪山深冨鹿猳相逢衣盡草環坐髻應¶
髽竈突依巖黒樽罍就石窪鴻荒無傳記想像在¶
羲媧此事今安有遺蹤我獨嗟山翁勸留句強爲¶
<pb:KR4d0078_SBCK_001-33a>¶
冩槎牙¶
　　　出峽¶
入峽喜巉巖出峽愛平曠吾心淡無累過境即安¶
暢東西徑千里勝處頗屢訪幽㝷逺無厭髙絶毎¶
先上前詩尚遺略不録乆恐忘憶從巫廟回中路¶
寒泉漲汲歸真可愛翠碧光滿盎忽驚巫峽尾巖¶
腹有穿壙仰見天蒼蒼石室開南嚮宣尼古廟宇¶
叢木作幃帳鐡楯横半空俯瞰不計丈古人誰架¶
構下有不測浪石竇見天囷瓦棺悲古葬新灘阻¶
風雪村落去携杖亦到龍馬溪茆屋沽村釀玉虚¶
悔不至實爲舟人誑聞道石最竒寤寐見怪狀(以/上)¶
<pb:KR4d0078_SBCK_001-33b>¶
(並記所/聞見)峽山冨竒偉得一知幾䘮苦恨不知名歷歷¶
但想像今朝脫重險楚水渺平蕩魚多客庖足風¶
順行意王追思偶成篇&KR0147;助舟人唱¶
　　　荆州十首(子仁庚子正月先生與子/由侍老泉自荆州游大梁)¶
遊人出三峽楚地盡平川北客隨南賈呉檣問蜀¶
舩江侵平野斷風卷白沙旋欲問興亡意重城自¶
古堅¶
南方舊戰國慘澹意猶存慷&KR0099;因劉表凄凉爲屈¶
原廢城猶帶井古姓聚成村亦解觀形勝升平不¶
敢論¶
楚地闊無邊蒼茫萬頃連耕牛未甞汗投種去如¶
<pb:KR4d0078_SBCK_001-34a>¶
&KR0162;農事誰當&KR0134;民愚亦可憐平生事遊惰那得怨¶
凶年¶
朱檻城東角髙王此望沙江山非一國烽火畏三¶
巴戰骨淪秋草危樓𠋣斷霞百年豪傑盡擾擾見¶
魚鰕¶
沙頭煙漠漠來往猒喧卑野市分麞閙官帆過渡¶
遲遊人多問卜傖叟盡携龜日暮江天静無人唱¶
楚詞¶
太守王夫子山東老俊髦壯年聞猛烈白首更雄¶
豪食鴈君&KR0063;猒驅車我正勞中書有安石慎勿賦¶
離騷(子仁曰指時相有如謝安則王守/不當如屈原放逐而作離騷也)¶
<pb:KR4d0078_SBCK_001-34b>¶
殘臘多風雪荆人重歳時客心何草草里巷自嬉¶
嬉爆竹驚鄰&KR0017;驅儺聚小兒(子仁曰爆竹見荆楚歳時/記驅儺見月令皆殘歳事)故¶
人應念我相望各天涯¶
江水深成窟潜魚大似犀赤鱗如琥珀老枕勝玻¶
瓈上客舉雕爼佳人揺翠箆登庖更作器何以免¶
屠刲¶
北鴈來南國依依似旅人縱横遭折翼感惻爲沾¶
巾平日誰能挹髙飛不可馴故人持贈我三嗅&KR0002;¶
爲珍¶
柳門京國道驅馬及春陽野火燒枯草東風動緑¶
芒北行連許鄧南去極衡湘楚境横天下懷王信¶
<pb:KR4d0078_SBCK_001-35a>¶
弱王(子功曰見/竹枝&KR0084;注)¶
　　　浰陽早發¶
冨貴本無定丗人自榮枯&KR0349;&KR0349;好名心嗟我豈獨¶
無不能便退縮但使進少徐我行念西國巳分田¶
園蕪南來竟何事碌碌隨商車自進苟無&KR0024;乃是¶
&KR0180;且愚人生重意氣出處夫豈徒永懷江陽叟種¶
藕春滿湖(子仁曰江陽/指眉州也)¶
　　　白塔鋪歇馬¶
甘山廬阜鬱相望林𨻶熹微漏日光吳國晚&KR0345;&KR0004;¶
斷葉占城早稻欲移秧迢迢澗水隨人急苒苒巖¶
花撲馬香望眼儘窮千里逺白雲深處是吾郷¶
<pb:KR4d0078_SBCK_001-35b>¶
　　　夀陽岸下絶句¶
街東街西翠帷成池南池北緑錢生幽人獨來帶¶
殘雨聞得黄鸝第一聲¶
　　　過范縣訪德孫¶
漸覺東風料峭寒青蒿黄韭試春盤遥想慶州千¶
嶂裏暮雲衰草雪漫漫¶
　　　&KR0004;貶英州贈馬夢得¶
萬古仇池穴歸心&KR0018;雪堂殷勤竹林夣猶自數山¶
王(山濤王戎)¶
　　　夜雨𪧐淨行院¶
芒鞋不踏利名&KR0163;一葉虚舟&KR0009;渺茫林下對床聽¶
<pb:KR4d0078_SBCK_001-36a>¶
夜雨(子功曰見後馬/上&KR0009;子由注)静無燈火照凄凉¶
　　　過海得子由書¶
經過廢來乆有弟忽相求户外三竿日江𨵿一葉¶
秋蕭踈悲白髮漫浪散窮愁丗事江聲外吾生幸¶
且休¶
增刋校正王狀元集注分𩔖東坡先生詩卷之一¶
#+PROPERTY: JUAN 1
#+PROPERTY: FILE SB04n0550-001集註分類東坡先生詩東坡紀年錄-一卷.
<pb:KR4d0078_SBCK_001-1a>¶
東坡紀年録¶
　　　　　　　　僊谿傅　藻　編纂¶
公姓蘇諱軾字子瞻一字和仲眉州眉山縣人也¶
蘇氏出髙陽而蔓延於天下唐神龍&KR0004;長史味道¶
刺眉一子留眉眉有蘇氏自此始公髙大父祐曽¶
大父杲大父序三丗皆不顯序三子曰澹曰渙曰¶
洵洵字明允公父也澹渙皆以文學舉進士而渙¶
至都官郎中序以渙官故任大理評事致仕累贈¶
尚書職方貟外郎明允少不喜學年二十有七始¶
發憤讀書六年而大䆒六經百家之書娶大理寺¶
丞程文應之女生三子曰景先曰軾曰轍景先早¶
<pb:KR4d0078_SBCK_001-1b>¶
丗嘉祐間明允與公同其季子由至京師父子皆¶
知名時號三蘇而以老蘇别其父歐陽文忠公得¶
老蘇著書二十二篇以爲荀卿子文也乃繳進之¶
召試紫微閣辤不就遂除祕書省校書郎㑹修纂¶
建隆以來禮書授霸州文安縣主簿食其禄與陳¶
州項城令姚闢同著太常因革禮一百卷書奏未¶
報卒年五十八　英宗聞而哀之特贈光禄寺丞¶
公曽大父以公與子由登朝贈太子太保大父贈¶
太子太𫝊父贈太子太師程氏追封成國太夫人¶
公娶郷貢進士王方之女諱弗亦眉人也追封通¶
義郡君繼室以其從女弟諱閠之字季章封同安¶
<pb:KR4d0078_SBCK_001-2a>¶
郡君子三人長曰邁雄州防禦推官知瀛州河間¶
縣次曰迨次曰過皆承務郎孫男十四人簞符箕¶
筌籌簣　籥籍節笈篳　笁公有東坡集四十卷¶
後集二十卷奏議一十五卷内外制一十卷責齊¶
安日因宫師之學作易傳九卷又作論語&KR0003;五卷¶
儋耳又作書傳&KR0004;公與子由師其宫師最好賈誼¶
陸贄書後讀莊子以爲得其心晚讀釋氏書深有¶
所悟參之孔老愽辯無礙浩然不見其涯也宫師¶
公慶曆間宦學四方成國夫人親授公書問古今¶
成敗輒能語其要比冠學通經史日數千言嘉祐¶
二年唱第錫宴瓊林與蔣魏公接席情話約卜居¶
<pb:KR4d0078_SBCK_001-2b>¶
陽羡&KR0004;倅錢塘諉親黨單君貺問田及移臨汝自¶
言有田陽羡建中靖國&KR0004;奉祠玉局留毗陵居無¶
何請老而終公生岷峨&KR0018;當丗大名道德文學政¶
事輝映今昔自居雪堂遂成求田之計而文登謝¶
表云買田陽羡誓畢此生乃卒如其言夫豈偶然¶
者公之薨也呉越之民相與哭於市君子相與弔¶
於家訃聞四方人皆咨嗟出涕太學士人數百相¶
率飯僧惠林佛舎公之於文得之於天山谷嘗評¶
云公文字言語歷劫贊&KR0045;有不能盡者¶
景祐三年丙子¶
　十二月十九日卯時公生於眉山縣紗縠行私第¶
<pb:KR4d0078_SBCK_001-3a>¶
景祐四年丁丑¶
寳元元年戊寅¶
寳元二年已卯¶
康定元年庚辰¶
慶曆元年辛巳¶
慶曆二年壬午(先生七歳)¶
　是年公知讀書上韓太尉與梅直講書云某七¶
　八歳知讀書𥙊歐陽文忠公曰某自齠齓以學¶
　爲嬉童子何知惟公我師晝誦其文夜夢見之¶
慶暦三年癸未(先生八歳)¶
是年公入小學道士張易簡爲師見書陳太&KR0004;¶
<pb:KR4d0078_SBCK_001-3b>¶
　事范文正公文集序曰某始緫角入郷校士有¶
　自京師來者以魯人石守道所作慶曆聖德詩¶
　示郷先生某從旁竊觀則能誦習其詞問先生¶
　所以頌十一人者何人也先生曰童子何用知¶
　之某曰此天人也邪則不敢知&KR0002;亦人耳何爲¶
　其不可先生竒某言盡以告之且曰韓范冨歐¶
　陽此四人者人傑也時雖未盡了則巳私識之¶
　矣又曰以八歳知敬愛公¶
慶曆四年甲申¶
慶曆五年乙酉¶
慶曆六年丙戌¶
<pb:KR4d0078_SBCK_001-4a>¶
慶曆七年丁亥(先生十二歳)¶
　是年公祖父亡與曽子固書云某逮事祖父祖¶
　父之殁某年十二矣鍾子翼哀詞曰慶曆丁亥¶
　某始年十二先君宫師歸自江南曰吾南游至¶
　䖍有隱君子鍾君與其弟槩從吾游¶
　是年於所居紗縠行宅𨻶地中與羣児鑿地爲¶
　戲得天石研而用之且爲之銘¶
慶曆八年戊子(先生十三歳)¶
皇祐元年巳丑¶
皇祐二年庚寅¶
皇祐三年辛卯¶
<pb:KR4d0078_SBCK_001-4b>¶
皇祐四年壬辰¶
皇祐五年癸巳¶
至和元年甲午¶
至和二年乙未¶
　是年公至成都樂泉先生文集序云某年二十¶
　以諸生見公成都公一見待以國士作後正統論¶
嘉祐元年丙申(先生二十一歳)¶
　公自蜀舉進士入京鳯鳴驛記云嘉祐丙申舉¶
　進士過扶風六祖贊云嘉祐&KR0004;舉進士館於興¶
　國寺浴堂老僧德香之院范文正公文集序云¶
　嘉祐元年始舉進士至京師牛口見月詩云忽¶
<pb:KR4d0078_SBCK_001-5a>¶
　憶丙申年京師大雨滂¶
嘉祐二年丁酉(先生二十二歳)¶
春赴禮部文忠公知舉患時文以詭異相髙思¶
欲救之梅聖俞與其事得公論刑賞以示文忠¶
公公驚喜欲以冠多士疑曽子固所爲子固文¶
忠公門下士也乃寘第二復以春秋義第一文¶
忠公嘗令晁美叔與公定交謂公必名丗且以¶
書抵聖俞曰讀軾書不覺汗出快哉快哉老夫¶
當避此人放出一頭地文忠公未嘗以此許人¶
也公上梅直講書云今年春天下之士羣至于¶
禮部執事與歐陽公實親試之誠不自意𫉬在¶
<pb:KR4d0078_SBCK_001-5b>¶
第二殿試中丙科升一甲章衡爲牓首賜進士¶
及第遂上所業及上韓魏公富鄭公曽丞相并¶
兩制等書乞應制舉上韓魏公書曰某生二十¶
　有二年矣上曽丞相書云某自爲學至于今十¶
　有五年𥙊文忠公曰十有五年乃克見公公爲¶
　撫掌&KR0172;𥬇改容此我輩人餘子莫羣我老將休¶
　付子斯文四月八日成國太夫人亡訃至公丁¶
　憂歸¶
嘉祐三年戊戌¶
嘉祐四年巳亥(先生二十四歳)¶
　公服除冬侍宫師適楚南行前集叙曰巳亥之¶
<pb:KR4d0078_SBCK_001-6a>¶
歳侍行適楚時十二月八日江陵驛書是年¶
　荆州上王兵部書曰自蜀至楚舟行六十日過¶
　郡十一縣二十有六公由水路至嘉州入嘉陵¶
　江由瀘渝涪忠夔等州入峽江故作嘉州過宜¶
賔泊牛口望夫臺仙都觀入峽出峽等詩自荆¶
門岀陸由宜城襄鄧唐許尉氏至京故作浰隔¶
早發漢水竹葉酒留尉氏阮籍嘯臺許州西湖¶
等詩¶
嘉祐五年庚子(先生二十五歳)¶
公正月過唐作新渠詩過許見范堯夫文正公¶
文集序曰其後過許始識公之仲子今丞相堯¶
<pb:KR4d0078_SBCK_001-6b>¶
夫是年入都授河南府福昌簿不赴¶
嘉祐六年辛丑(先生二十六歳)¶
　是年應制科文忠公薦公祕閣試六論舊不起¶
草故文多不工公始具草文義燦然時以爲難¶
　又荅制䇿復入三等授大理評事簽書鳯翔府¶
簽判詩序有曰嘉祐六年予與子由同舉制䇿¶
寓懷逺驛時年二十有六而子由年二十有三¶
　上呉内翰書云今年春天子將求直言之士而¶
某適來調官京師舎人楊公不知其不肖而採¶
其鄙野之文五十篇奏之於天子使與明詔之¶
末上吕龍圗書云某西蜀之鄙人㓜承家訓長¶
<pb:KR4d0078_SBCK_001-7a>¶
　知義方粗識名教遂堅晩節兩登進士舉一中¶
　茂材科　冬赴鳯翔任十一月十九日與子由¶
　别於鄭西門之外作詩　十二月作鳯翔八觀¶
　詩其石鼔詩云冬十二月歳辛丑我&KR0004;從政見¶
　魯叟¶
嘉祐七年壬寅(先生二十七)¶
　公在鳯翔二月分决属縣囚十三日出府至¶
　寳雞&KR0593;郿盩厔四縣旣畢事因朝謁太平宫𪧐¶
　於南溪遂並南山而西至樓觀大秦寺延生觀¶
　仙游潭十九日乃歸所過作詩又作樓觀等十¶
　一題&KR0009;子由　七月二十四日禱雨磻溪𪧐虢¶
<pb:KR4d0078_SBCK_001-7b>¶
縣二十五日渡渭𪧐於僧舎二十六日至磻溪¶
　自磻溪往陽平二十七日至斜谷由下馬磧懷¶
　趙薦及磻龍寺等詩重九不與府㑹獨遊普¶
　門寺僧閣有懷子由作詩二十日微雪懷子由¶
　作詩　是年作喜雨亭記又荅趙薦并餽歳等¶
　詩并子由不赴商州及和子由𧖟市等詩¶
嘉祐八年癸卯(先生二十八歳)¶
　英宗即位　公在鳯翔覃恩轉大理寺丞　是¶
　年作思治論又作授經臺調水符往南溪等詩¶
治平元年甲辰(先生二十九歳)¶
　公在鳯翔磨勘轉殿中丞冬任滿還京至華隂¶
<pb:KR4d0078_SBCK_001-8a>¶
作詩&KR0009;子由¶
治平二年乙巳(先生三十歳)¶
公在京師差判登聞鼔院¶
英宗在藩邸聞公名欲以唐故事召入翰林宰¶
相限以近例召試祕閣及試二論皆入三等除¶
直史館　五月二十八日夫人王氏卒六月六¶
日殯于京城外夫人有子邁¶
治平三年丙午(先生三十一歳)¶
公在京師是年始見范彛叟文正公文集序云¶
　又六年始見其叔彛叟京師四月二十五日¶
　丁父宫師憂奉柩歸蜀¶
<pb:KR4d0078_SBCK_001-8b>¶
治平四年丁未(先生三十二歳)¶
　神宗即位九月十五日題摹夲蘭亭記後¶
熈寜元年戊申(先生三十三歳)¶
　公服除十月二十六日作四菩薩閣記是¶
　年和子由記園中草木木山引水&KR0009;題古東池¶
　緑筠堂等詩¶
熈寜二年已酉(先生三十四歳)¶
還　朝差判官誥院兼尚書祠部　三月送錢¶
藻守婺詩是年送任伋倅黄王頥赴建董傳留¶
别安惇西歸醉墨堂等詩¶
熈寜三年庚戌(先生三十五歳)¶
<pb:KR4d0078_SBCK_001-9a>¶
　公在京師　三月送劉攽倅海陵曽鞏倅越詩¶
　十一月二十日送章子平岀牧鄭州作詩及叙¶
　是年送吕希道守和文與可守陵王晦夜坐等詩¶
熈寧四年辛亥(先生三十六歳)¶
　遷太常博士攝開封府推官有能吏聲以言事¶
議論大不恊乞外任除通判杭州　五月作張¶
方平赴&KR0047;京留臺詩又次韻讀杜詩詩七月¶
二日作渦口遇風詩來陳和舟中八詩至陳同¶
子由過汝隂見歐陽公作石屏燕西湖詩(十/月)六¶
　日記所見作詩是月作潁州别子由出潁口壽¶
州李少卿出餞濠州七絶泗州塔龜山洪澤遇¶
<pb:KR4d0078_SBCK_001-9b>¶
風廣陵㑹三同舎遊金山等詩十一月到杭¶
　州作&KR0009;子由詩臘月遊孤山訪僧作詩又和李¶
　杞并自和¶
熈寧五年壬子(先生三十七歳)¶
　公在杭州　二月作蔡冠卿知饒詩三月二¶
　十二日&KR0026;花吉祥寺作牡丹記序并詩閠七¶
　月哭歐陽公於孤山次韻惠思詩是月監試作¶
　呈試官煎茶催考校榜出後等詩八月十日¶
　夜登望海樓作詩十七日復登作詩重九日¶
　遊西湖及諸寺所至有詩及不赴府㑹詩十¶
　月十日作送進士詩序冬至日遊吉祥寺作¶
<pb:KR4d0078_SBCK_001-10a>¶
詩後十日復至作詩十二月以事至湖州與¶
　孫守約有言及時事者罰一大盞作詩云&KR0002;對¶
　青山談丗事直湏舉白便浮君又作莘老求墨¶
妙亭詩并記及贈&KR0009;等詩畫魚歌是年作墨¶
寳堂記并和沈立之留别蔡凖見邀次韻子由¶
柳子玉等詩又作送杜子方陳珪戚秉道詩¶
熈寜六年癸丑(先生三十八歳)¶
　公在杭州　正月九日作雜興荅鮮于子駿上¶
元祥符寺九曲&KR0026;燈作詩過僧可乆房無燈火¶
作詩二十一日述古邀城外㝷春作詩二十七¶
　日遊風水洞作詩又作李佖留待及和等詩¶
<pb:KR4d0078_SBCK_001-10b>¶
五月望與吕仲甫輩泛湖留北山作詩八月¶
望&KR0026;潮作詩又再遊風水洞作詩并臨江仙¶
九月和劉攽詩十二月與李杞因獵遊孤山¶
作詩冬以事至姑蘇爲王誨作仁宗御飛¶
白記又作三瑞堂詩　是年作和陳述古十月¶
牡丹劉恕見&KR0009;錢顗送茶及&KR0009;孫覺等詩除¶
　夜𪧐常州城外作詩¶
熈寜七年甲寅(先生三十九歳)¶
　元日以事過丹陽作&KR0009;魯元翰又柳子玉鶴林¶
招隱并與子玉景純唱和等詩是月秀州贈錢¶
端公文長老等詩二十九日過毗陵跋李後主¶
<pb:KR4d0078_SBCK_001-11a>¶
　書五月作錢公輔哀詞又次韻周邠詩　六¶
　月自常潤還所至作詩　秋捕蝗至浮雲嶺作¶
　懐子由詩至於潜作贈毛國華野翁亭緑筠軒¶
　於潜女詩又同年臨安令劇飲并所至諸縣有¶
　詩九月移知密州是月作勤上人詩集序¶
　十月赴密州早行馬上作沁園春　十一月三¶
　日到任　十二月作鳬繹先生文集序是年¶
　常&KR0243;道中懷述古并答述古詩蘇州雨中飲酒¶
　金山飲醉大風留金山留别金山二長老留京¶
　口和蘇守王規甫觀燈什次韻孫巨源水車等¶
　詩自京口還&KR0009;述古作卜筭子行香子杭妓迓¶
<pb:KR4d0078_SBCK_001-11b>¶
　新守楊元素&KR0009;規甫作菩薩蠻送述古赴南都¶
　作清平樂南郷子菩薩蠻江神子送述古迓元¶
　素作訴𠂻情述古將去作虞美人荅元素浣溪¶
　沙和元素泛金船移守密和元素南郷子再過¶
　蘇贈閭丘公顯作浣溪沙過呉興李公擇生子¶
　作减字木蘭花作六客詞爲定風波别公擇作¶
　蝶戀花赴密過&KR0171;有門這回來不來者其色淒¶
　然蘇守嘉之令求詞作阮郎歸潤州和元素菩¶
　薩蠻多景樓與孫巨源相遇作採桑子送巨源¶
　作更漏子離京口呈元素作醉落魄訴𠂻情得¶
　郷書作蝶戀花代人&KR0009;逺作少年遊金山送子¶
<pb:KR4d0078_SBCK_001-12a>¶
　玉作昭君怨贈潤守許仲塗作減字木蘭花别¶
　潤守作南郷子海州&KR0009;巨源作永遇樂除夜¶
　作贈叚屯田詩曰龍鍾三十九勞生已強半¶
熈寜八年乙卯(先生四十歳)¶
　公在密州上元作蝶戀花二十日記夢作江¶
神子春禱常山得雨次韻章傳道喜雨詩首¶
夏作官舎即事詩　四月十一日作送劉述詩¶
六月和李常詩中夏旱再禱雩泉皆應如響¶
作雩泉記留别詩　以旱蝗齋素方春牡丹盛¶
開不𫉬賞九月忽開一朶雨中特置酒作雨中¶
花冬𥙊常山回與同官習射放鷹作詩和梅¶
<pb:KR4d0078_SBCK_001-12b>¶
　戸曹㑹獵鐵溝行荅喬太博莫𥬇銀杯小并唱¶
　和詩又作江神子　是年作趙倅成伯家宴贈¶
楊姐詩又成伯室誕辰口號後杞菊賦増治城¶
上故臺名之曰超然作記又作大悲閣記又於¶
超然臺作望江南送東武令趙晦之歸海州作¶
减字木蘭花贈晦之吹篴侍兒作水龍吟¶
熈寜九年丙辰(先生四十一歳)¶
　公在密州遷祠部貟外郎　正月五日跋赤溪¶
山主頌七日書琅琊篆後立春日請成伯主㑹¶
　作詩上已日流觴於南禪小亭作滿江紅¶
　四月作玉盤盂詩　六月作山堂銘　中秋&KR0172;¶
<pb:KR4d0078_SBCK_001-13a>¶
　飲逹旦作水調歌頭　十一月朔作李氏山房¶
　藏書記𥙊山神有文十二月移知徐州别徐¶
州東武雪中送章傳道東武道中皆作江神子¶
除夜留濰州¶
熈寜十年丁巳(先生四十三歳)¶
元日早晴離濰州作詩青州道上大雪作詩¶
二月三日作送范鎭遊洛詩并次韻是月復與¶
子由㑹於澶濮之間相從赴彭城到京作送范¶
蜀公詩　三月一日與王詵㑹四照亭有倩奴¶
者求曲遂作洞仙歌喜長春與之明日𣈆卿送¶
韓幹畫馬跋以詩五月到徐州范德孺作滕¶
<pb:KR4d0078_SBCK_001-13b>¶
　縣文正公集序曰其後十一年與其季德孺同¶
　僚于徐五月六日作&KR0009;題司馬君實獨樂園¶
　詩六月十一日保母楊氏卒七月十七日¶
　河決八月十一日水及徐城十月五日水退作¶
　河復詩修城捍水以活徐人作黄樓東門之上¶
　二十一日作王詵寳繪堂記重九邀仲屯田¶
　爲大水所隔作詩是月作送李&KR0022;直修國史詩¶
　十月作表忠&KR0026;碑　是年荅任師中詩曰我今¶
　四十二衰髮不滿梳過齊時公擇守齊席上作¶
　南郷子又作蝶戀花别公擇　子由過中秋而¶
　别作水調歌頭又作書黁公詩後彭城感前約¶
<pb:KR4d0078_SBCK_001-14a>¶
逍遥堂别&KR0026;百歩溪詩放鶴亭記¶
元豐元年戊午(先生四十三歳)¶
公在徐州　三月始識王子髙作芙蓉城詩春¶
旱置虎頭石潭中作起伏龍行謝雨道中作浣¶
溪沙　四月九日書鮮于子駿楚辭後是月次¶
韻潜師放魚詩六月題王禹偁碑隂　七月¶
望&KR0026;月黄樓作詩又作眉州逺景樓記二十二¶
日作滕縣公堂記　八月作詩題張方平詩卷¶
末　九月王鞏來先作定國將見過詩定國十¶
日往返作詩幾百篇及登松山荅定國見過見¶
&KR0009;次韻同泛舟獨眠留别等詩九日黄樓作詩¶
<pb:KR4d0078_SBCK_001-14b>¶
　又次韻定國詩又作千秋歳晦日黄樓作鹿鳴¶
燕詩并叙十月十二日作日喻望日觀月黄¶
樓作詩十一月八日作雲龍(山/人)放鶴亭記十¶
九日作莊子祠堂記十二月遣人訪𫉬石炭¶
作詩又荅田國博詩　冬祈雪出城馬上作詩¶
是年作登雲龍山石盤遊戯馬臺過張天𩦸山¶
人訪遊園與梁先左藏舒煥教授顔復長道孫¶
勉頓起泛舟及唱和又李公擇唱和送梁知莫¶
州送孫頓顔李等詩又作陽𨵿詞又藏春園贈¶
田楚州小鬟送顔梁作浣溪沙¶
元豐二年巳未(先生四十四歳)¶
<pb:KR4d0078_SBCK_001-15a>¶
　人日獵城南㑹者十人以身輕一鳥過槍急萬¶
　人呼爲韻分得過字又代雷勝鳥字詩十五日¶
　作王鞏之祖懿敏公眞贊二十四日作思堂記¶
　晦日遊桓山作記㑹者十人以春水滿四澤夏¶
　雲多竒峯爲韻分得澤字又代戴道士四字詩¶
　二月移知湖州别徐州作江神子　三月至南¶
　京馬上作詩二十七日作靈壁張氏園亭記是¶
　日作𪧐州次韻劉涇泗州孫景山西軒舟中夜¶
　起次韻髙郵秦太虚去金山五年而復至遊常¶
　州無錫惠山贈惠山僧惠表秦&KR0026;參寥㑹松江¶
　詩　四月二十日到湖州　五月五日遍遊諸¶
<pb:KR4d0078_SBCK_001-15b>¶
　寺作詩是月過賈収耘老水閣作詩又次前¶
　韻耘老小妓號𩀱荷葉作詞七月七日作與可¶
　畫篔簹谷偃竹記是月太子中允權監察御史¶
　何大正舒亶諌議大夫李定言公作爲詩文謗¶
　訕朝政及中外臣寮無所畏憚囯子博士李宜¶
　之狀亦上七月二日崇政殿進呈奉　聖旨後¶
　批四狀三日進呈奉　聖旨送御史臺根勘二¶
　十八日皇甫遵到湖州追攝過南京文定張公¶
　上劄范蜀公上書救之　八月十八日赴臺獄¶
　中作&KR0009;子由二詩時獄吏必欲寘之死地煆煉¶
　乆之不决子由請以出身官爵贖之而　上亦¶
<pb:KR4d0078_SBCK_001-16a>¶
　終憐之促具獄　十二月二十四日得旨責¶
檢校尚書水部貟外郎黄州團練副使本州安¶
置二十九日受勑¶
元豐三年庚申(先生四十五歳)¶
　正月過陳子由自南都來三日而别與文郎逸¶
　民飲作詩十八日蔡州道上遇雪作詩過新息¶
示任師中過淮作詩　二月一日到黄州寓居¶
定慧院之東作&KR0004;到黄月夜偶出安囯寺浴安¶
　囯㝷春海棠土人不知貴二十六日雨中熟睡¶
雨晴後(歩至四望/亭雨中看)牡丹樂著作野歩王齊萬寓¶
居竹下開嘯軒杜沂見餉五禽言等詩　四月¶
<pb:KR4d0078_SBCK_001-16b>¶
　上文潞公書云某始就逮赴獄有一子稍長徒¶
　歩相隨其餘守舎皆婦女㓜稺至𪧐州御史符¶
　下就家取文書州郡望風遣吏發卒圍船捜取¶
　老㓜幾怖死旣去婦女恚罵曰是好著書書成¶
　何所得而怖我如此悉取燒之比事定重復㝷¶
　理十亡其七八矣到黄無所用心輒復覃思於¶
　易論語端居深念&KR0002;有所得遂因先子之學作¶
　易傳九卷又自以意作論語&KR0003;五卷　五月子¶
　由來齊安以詩迎之又作暁至巴河同遊西山¶
　次韻等詩十一夜夢遊何人家食石芝明日作¶
　詩是日遷居臨臯亭作詩九月望讀戰囯䇿¶
<pb:KR4d0078_SBCK_001-17a>¶
　書商君事二十五日書杜羔事贈朱康叔十¶
　月九日孟亨之置酒秋風亭有𩀱拒霜獨向君¶
　猷而開坐客喜𥬇以爲非史君莫當此花作定¶
　風波又作守倅不飲詩十二月二日作石氏¶
　畫苑記十八日書蒲永昇畫後是月荅秦大虚¶
　書曰&KR0004;到黄廪入旣絶人口不少私甚憂之但¶
　痛自節倹日用不得過百五十毎月朔便取四¶
　千五百錢斷爲三十塊掛屋梁上平旦用畫义¶
　挑取一塊却藏去义仍以大竹筒别貯用不盡¶
　者以待賔客此賈耘老法也荅李端叔書云得¶
　罪以來深自閉塞扁舟草屨放浪山水間與樵¶
<pb:KR4d0078_SBCK_001-17b>¶
漁雜處往往爲醉人所推罵輒自喜漸不爲人¶
識　是年作勝相院經藏記¶
元豐四年辛酉(先生四十六歳)¶
　公在黄州正月二十日往&KR0302;亭郡人潘古郭¶
送於女王城道上見梅花作詩　四月八日飯¶
僧于安國寺作應夢羅漢記端午作少年遊¶
贈徐君猷十二日作評書唐林夫六家書後¶
十月二十二日作聞捷詩并叙是月姪安節來¶
作夜坐冬至日贈安節等詩安節歸以伯父送¶
先人詩人希野店休安枕路入靈關穩跨驢之¶
句爲韻作詩送之　十二月二日雨後微雪君¶
<pb:KR4d0078_SBCK_001-18a>¶
猷携酒見過作浣溪沙明日酒醒大雪又作二¶
十五日大雪始晴夢人以雪水烹小團茶以献¶
夢中作回文詩雪後乾明寺𪧐杭州故人信至¶
作詩是年馬正卿爲於郡中請得故營地數¶
十畒使得躬耕其中地旣乆荒墾闢之勞釋耒¶
而歎乃作東坡八詩自是始號東坡居士¶
元豐五年壬戌(先生四十七歳)¶
　公在黄州　正月二日書歐陽公黄牛廟詩後¶
　又作文𥙊與可及堂兄子正十七日夢扁舟渡¶
　江中流回望栖霞樓中歌樂雜作舟中人言公¶
顯方㑹客覺而異之乃作水龍吟二十日與潘¶
<pb:KR4d0078_SBCK_001-18b>¶
　郭二生出郊記去年是日同至女王城作詩乃¶
　和前韻又因至汪氏居作詩寒食作雨詩有¶
　曰我自來黄州巳過三寒食徐守分新火作詩¶
　春躬耕東坡築雪堂居之擬斜川之遊以淵明¶
　歸去來詞櫽括爲哨遍五月以怪石供佛印¶
　作怪石供詩　七月六日與文甫飲家醸白酒¶
　集古人句作墨竹詞爲定風波十二日書伯父¶
　中都公啓事後旣望泛舟於赤壁之下作赤壁¶
　賦又懐古作念奴嬌九月彭城曹煥子文將¶
　往筠見子由求詩贈行重九涵暉樓作南郷子¶
　呈君猷　十月望歩自雪堂歸於臨皐二客從¶
<pb:KR4d0078_SBCK_001-19a>¶
之過黄泥之坂復遊赤壁之下作赤壁後賦¶
十二月十九東坡生日也置酒赤壁磯下踞髙¶
峯俯鵲巢酒酣笛聲起於江上客有郭古二生¶
頗知音謂坡曰笛聲有新意非俗工也使人問¶
之則進士李委聞坡生日作新曲曰鶴南飛以¶
獻呼之使前則青巾紫裘腰篴而巳旣奏新曲¶
又快作數弄嘹然有穿雲裂石之聲坐客皆引¶
滿醉倒委求詩作一絶句王郎以詩見慶次其韻¶
元豐六年癸亥(先生四十八歳)¶
公在黄州　正月二十日復岀東門用前韻作¶
詩二月三日㸃燈㑹客作詩上巳日與二¶
<pb:KR4d0078_SBCK_001-19b>¶
三子出遊隨所見作數句明日集爲詩七月¶
望書劉廷式事二十七日生小子遯小名幹兒¶
閠八月作土琴詩居黄三見重九毎歳與君¶
猷㑹子栖霞樓君猷將去念此憫然故作醉蓬¶
萊文作好事近送君猷　十月望書唐林夫筆¶
&KR0003;　十一月十二日爲張夢得書昆陽賦十九¶
日書四箴在于快哉亭作水調歌頭贈張偓佺¶
元豐七年甲子(先生四十九歳)¶
正月二十五日特授汝州團練副使本州安置¶
　四月一日將自黄移汝以留别雪堂鄰里作滿庭¶
芳五月作黄州安國寺記又作別黄過江行¶
<pb:KR4d0078_SBCK_001-20a>¶
　武昌用&KR0302;亭韻&KR0004;入廬山二十四日宿廬山廬¶
　山二勝自興國往筠先&KR0009;遟适逺　端午遊眞¶
　如別子由至奉新等詩　六月九日作石鍾山¶
　記略云余自齊安舟行適臨汝而長子邁將赴¶
　饒之德興尉送之至湖口二十三日舟過蕪湖¶
　七月十八日㓜子遯病亡於金陵作詩哭之曰¶
　吾年四十九覊旅失㓜子又作同王勝之遊蔣¶
　山詩賞心亭送勝之作漁家傲至眞州再和蔣¶
　山詩　十月二十六日書韓魏公詩後　十一¶
　月晦日與劉仲逹相逢泗上同遊南山作滿庭¶
　芳　十二月同泗州太守遊南山過十里灘作¶
<pb:KR4d0078_SBCK_001-20b>¶
行香子蕭淵東軒作詩二十四日從劉倩叔遊¶
南山作浣溪沙二十八日浴雍熈塔下戲作如¶
夢令　除夜黄師是送酥酒作詩冬作水龍¶
吟記子微太白之事　是年和李太白㝷陽紫¶
極宫感秋詩¶
元豐八年乙丑(先生五十歳)¶
　元日雪中過淮謁客作詩四日離泗州表請常¶
　州居住略云一從吏議坐廢五年近蒙恩移汝¶
　州累重道逺不免舟行自離黄州風濤驚恐舉¶
家重病一子䘮亡今雖至泗州而貲用罄竭去¶
汝尚逺難於陸行二十餘口飢寒朝夕與其強¶
<pb:KR4d0078_SBCK_001-21a>¶
　顔忍恥干求於衆人不&KR0002;歸命投誠控告於君¶
　父臣有薄田在常州宜興縣粗給飦粥欲望¶
　聖慈許常州居住書朝奏夕報可二月葬保¶
　母楊氏于宋作銘又作薦誠院五百羅漢記妙¶
　峯亭詩蒙恩放歸陽羡復作滿庭芳至髙郵作¶
　陳處士畫鴈詩七月二十五日金山贈杜介¶
　詩又作妙髙臺夢中作與元老等詩京口作王¶
　中父哀詞至常州作與孟震遊僧舎贈報恩老¶
　歸宜興留題竹西寺等詩哲宗即位復朝奉¶
　郎八月十七日得旨除知登州　九月書楞¶
　伽經後過密題髙麗亭次韻趙明叔喬禹功和¶
<pb:KR4d0078_SBCK_001-21b>¶
昔年留別超然臺贈密守霍翔詩十月十五¶
　日到登州二十日召爲禮部貟外郎作孫氏松¶
堂遺直坊等詩晦日作海市詩過萊州雪後望¶
二山作詩過濟州作眞相院舎利塔銘　十一¶
　月七日書呉道子畫後　是月到京供禮部職¶
十二月以七品服入侍延和賜緋魚除起居舎人¶
元祐元年丙寅(先生五十一歳)¶
　公在京師　正月除中書舎人辤免狀云臣頃¶
自貶所起知登州到任五日而召以省郎半月¶
而擢爲右史(云云)今又冒榮直授躐等驟遷非¶
惟其人旣難以處不試而用尤非所安　二月¶
<pb:KR4d0078_SBCK_001-22a>¶
八日朝退獨在起居讀儒林傳感申公事作小¶
詩　閏二月八日題子由日本扇詩後　四月¶
作法堂寺鍾銘　九月一日司馬温公薨作𥙊¶
文行狀　十月十二日書黄泥坂辭遺王𣈆卿¶
是日除翰林學士知制誥　十一月供翰林學¶
士職㝷除侍讀召入院九日考試館職與聖求¶
㑹𪧐玉堂作武昌西山詩　十二月五日與狄¶
詠同館北客書狄武襄事¶
元祐二年丁卯(先生五十二歳)¶
公在翰苑　毎時各有内制　九月一日作石¶
舎人北使序十五日邇英殿講論語終篇賜御¶
<pb:KR4d0078_SBCK_001-22b>¶
　書詩翌日進詩又進讀故事八&KR0003;十九日作𥙊¶
　王宜甫文　十二月作送喬仝&KR0009;賀水部詩賀¶
　五代人得道不死仝曰吾師嘗於密州識君於¶
　常山道上意&KR0002;喜君　是年作司馬温公神道¶
　碑又作富鄭公神道碑又作趙清獻公神道碑¶
鄭公以元豐六年閠六月二十一日薨于洛陽¶
　至是其子紹庭請于朝命公撰碑清獻公以元¶
　豐七年八月二十六日薨于杭至是其子㞦請¶
　于朝命公撰碑又作贈冩眞道士李得素曰五¶
　十之年&KR0004;過二衰顔記我今如此¶
元祐三年戊辰(先生五十三)¶
<pb:KR4d0078_SBCK_001-23a>¶
　公在翰𫟍　毎時各有内制知貢舉㑹大雪¶
　士坐庭中噤不能言公寛其禁約而廵鋪内臣¶
　過爲凌辱傷動士心公奏撻而逐之士皆恱服¶
　試院次韻魯直畫馬送李方叔作詩　二月八¶
　日夜㑹于伯時齋舎書&KR0017;仙詩　三月三十日¶
　同錢穆父遊金明池始見其雪中詩因次韻¶
　四月五日跋宋漢傑畫　五月一日與子由同¶
　轉對次韻子由詩　九月十八日作文驥字&KR0003;¶
　卧病逾月請郡不許復直玉堂　十一月一日¶
　鏁院是日苦寒詔賜官燭法酒呈同院作詩¶
　十二月六日書詩人冩物之功付過八日龍興¶
<pb:KR4d0078_SBCK_001-23b>¶
節侍宴前一日微雪與子由王定囯清虚堂小¶
飲作詩立春日賜幡勝次韻劉貢父詩¶
元祐四年巳巳(先生五十四歳)¶
上元日侍宴端門次韻王𣈆卿詩内制止於¶
　三月二月二十二日奏告東太一宫十神¶
　祝文　是月三上章乞越州三月得旨以龍圗¶
閣學士左朝奉郎知杭州¶
　　公直玉堂有贈送次韻和荅之詩幾數百篇¶
　　以歳月未分先後難辨姑輙闕之以俟它日¶
四月十六日跋邢敦夫賦十七日書　太宗賜¶
守臣御書扇子後二十一日作范文正公文集¶
<pb:KR4d0078_SBCK_001-24a>¶
　叙所謂又十三年乃克爲之者也　重九日和¶
　蘇堅㸃絳唇冬至日作書文登石渦遺(垂/慈)堂¶
　老人詩是年作范蜀公墓誌銘蜀公以元祐三¶
　年閏十二月薨又作去杭十五年復游西湖莫¶
　同年雨中飲湖上同秦仲二子游寳山書辨才¶
　白雲堂壁文登石遺梅子明參寥得智果院分¶
　韻等詩又送子由使契丹詩云單于&KR0002;問君家¶
　丗莫道中朝第一人子由過虜往往有問公安¶
　否子由至涿州&KR0009;詩曰誰將家譜到燕都識底¶
　人人問大蘇莫把聲名動蠻貊恐妨它日卧江¶
　湖又次韻子由涿州詩¶
<pb:KR4d0078_SBCK_001-24b>¶
元祐五年庚午(先生五十五歳)¶
　公在杭州　二月十七日書髙麗公案二十六¶
　日過金文寺再觀李西臺詩書其後二十七日¶
作參寥泉銘寒食次韻劉景文周次元同游¶
　西湖詩　三月八日同楊次公過劉景文題文¶
忠公墨跡　四月十八日眞覺院賞枇杷作詩¶
　又和景文韻　重九日再和蘇堅前年㸃絳唇¶
　韻又次韻伯固詩十七日書醉道士石詩十八¶
　日書朱象先畫後十二月八日作六一泉銘¶
十二日同景文義伯聖從遊七寳寺題詩竹上¶
除夜作獄空詩和通守時韻　是年作垂雲花¶
<pb:KR4d0078_SBCK_001-25a>¶
　開雜花開盡賞牡丹遊虎丘怡然餉新茶謝曹¶
子方惠茶曹輔&KR0009;新芽新茶送程簽之邵登垂¶
雲亭寒碧軒此君軒蒜山亭南漪堂龍井泉過¶
溪亭介亭題蘭蕙紫薇花梅花等詩又與劉景¶
文楊次公𡊮公濟楊公濟程之邵林子中葉教¶
授次韻和荅等詩又送張山人歸彭城之邵赴¶
闕詩又仲天貺自眉來詩¶
元祐六年辛未(先生五十六歳)¶
　上元次韻劉景文詩二十三日題伯時畫支遁¶
養馬圗二月三日作詩并㯶筍餉殊老九日¶
&KR0013;旨再除翰林承旨次韻劉景文西湖席上詩¶
<pb:KR4d0078_SBCK_001-25b>¶
　三月六日作別南北山道人詩九日罷杭守辤¶
　天笁作詩十九日𪧐呉江常州太平寺&KR0026;牡丹¶
　作詩四月到闕二日作送聦師歸孤山叙¶
　五月入院作六月朔𥙊劉氏文　六月十八日¶
　作上清宫碑二十四日跋呉君采琴&KR0003;是月作¶
　破琴詩東堂次諸公韻閏六月十三日跋張¶
　乖崖書後八月十三白作茶&KR0003;是月除龍圗¶
　閣學士知潁州九月望&KR0026;月聽琴西湖作詩¶
　又作𥙊歐陽文忠公文秋作昭靈廟碑　十¶
　月二十五日以旱請教授陳師道并男迨迎張¶
　龍公作文　十一月一日作聚星堂雪詩禱雨¶
<pb:KR4d0078_SBCK_001-26a>¶
　旣應次景文韻十日作送張龍公文十四日在¶
　告獨酌試滑盞有懷諸君子以詩招之　十二¶
　月八日爲文定張公舉哀於薦福院文定公以¶
　是月二日薨於南都將屬纊不問後事但言伸¶
　意子瞻兄弟二十三日作李簡夫詩集序𥙊辯¶
　才文　是年作感舊別子由詩序云元祐六年¶
　予自杭召還寓子由東府數月復出領汝隂時¶
　予年五十六矣又作趙德麟字&KR0003;又作泛潁到¶
　潁公帑竭禱雨旣應潁大夫廟喜景文至屏山¶
　贈叔弼雪詩留景文送王竦及季黙赴闕及與¶
　趙景貺陳履常劉景文趙德麟歐陽季黙叔弼¶
<pb:KR4d0078_SBCK_001-26b>¶
次韻贈送等詩生日景文以古畫松鶴爲壽且¶
　貺佳篇次韻謝¶
元祐七年壬申(先生五十七歳)¶
上元和履常雪中&KR0026;燈詩二月十五夜與德¶
麟小酌聚星堂作减字木蘭花十七日書柳子¶
厚瓶賦後是月移知楊州淮上早發作詩　三¶
　月上巳日過濠與迨過遊塗山荆州記所見次¶
韻王滁州見&KR0009;作詩十六日到任是月作韓文¶
　公廟碑　四月二十七日跋醉翁亭記是月次¶
韻徐仲車德麟湖成見懷詩無咎以詩相迎乆¶
不暇荅昨日始次其韻　五月端午小集石塔¶
<pb:KR4d0078_SBCK_001-27a>¶
作詩二十四日㑹無咎隨齋汲泉漬白芙蓉不¶
復有病暑意作减字木蘭花七月和淵明飲¶
酒詩二十首以土物&KR0009;少游作詩八月作張¶
　文定公滕元發誌銘九月以兵部尚書召兼¶
侍讀郊祀爲鹵簿使㝷除端明殿學士兼翰林¶
侍讀學士守禮部尚書行宿泗間見張天𩦸¶
重九與定國相遇于宋至都門先&KR0009;子由作詩¶
冬至作郊祀慶成次韻錢蔣從駕郊丘瞻望天¶
光退而相慶作詩¶
元祐八年癸酉(先生五十八歳)¶
　元日立春次韻秦少游詩上元侍飲樓上呈同¶
<pb:KR4d0078_SBCK_001-27b>¶
　列詩十六日贈别潁叔詩　六月汶公乞詩用¶
　前韻八月一日夫人王氏卒子過夫人所生¶
　二日作𥙊文是月以二學士知定州　九月十¶
　四日東府雨中別子由詩曰庭下梧桐樹三年¶
　三見汝前年適汝隂見汝鳴秋雨去年秋雨時¶
　我自廣陵歸今年中山去白首歸無期自杭還¶
　京和子功月石屏純父涵星硯邂逅德麟叔盎¶
　畫馬等詩及與王定國蔣頴叔錢穆父王𣈆卿¶
　王仲至秦少游等次韻詩　十一月作𥙊韓忠¶
　獻公文又作釋迦文佛頌　十二月二十三日¶
　到定州¶
<pb:KR4d0078_SBCK_001-28a>¶
紹聖元年甲戌(先生五十九歳)¶
立春日小集作詩呈李端叔次韻曽仲錫元日¶
　見&KR0009;二月二十日子由生日以檀香&KR0026;音像¶
　及新合印香銀篆盤爲壽作詩二十三日作松¶
醪賦　三月二十日開園作詩　四月十六日¶
作北嶽祈雨祝文二十日作雪浪齋銘二十四¶
　日題三國名臣贊是月奉命追一官落兩職以¶
承議郎知英州公在定州作送王敏仲北使求¶
穆父逓酒雪浪石沈香石劉醜厮石芝送翟安¶
常赴闕中山松醪&KR0009;王引進謝端叔鴛鴦竹石¶
圗等詩又次韻及留別王雄州詩馬教授文登¶
<pb:KR4d0078_SBCK_001-28b>¶
　人甞食石芝詩請同賦南遷過湯隂得豆麥粥¶
　作詩臨城道中作詩叙云始予赴中山連日風¶
　埃未甞了了見太行也今將適嶺表頗以爲恨¶
　過内丘天氣清澈西望太行草木可数忽悟歎¶
　曰予南遷其速返乎退之衡山之祥也途中&KR0009;¶
　定武同僚過杞贈馬夢得過髙郵&KR0009;孫君孚過¶
　長蘆贈夫老次韻聞復憶中和堂作詩　六月¶
　七日泊金陵阻風蔣山泉老召食不及往作詩¶
　九日阿彌陁像成奉安于金陵清凉寺作贊并¶
　贈和老詩慈湖夾阻風作詩至太平當塗縣奉¶
　告責授寕逺軍節度副使惠州安置過南康望¶
<pb:KR4d0078_SBCK_001-29a>¶
　湖亭過廬山下廬山壽師竹軒湖口壷中九華¶
　江西江水煎茶作詩過廬陵作秧馬歌八月¶
　七日入贛過惶恐灘作詩九日評孔文舉淵明¶
　詩十七日過䖍州作鬱孤臺訪樂天天笁寺詩¶
　書八境圗廉泉塵外亭贈慈雲老等詩過大&KR0067;¶
　嶺過韶州南華望韶石英州碧落洞作詩　九¶
　月十三日遊廣州清逺峽山寺舟中&KR0009;耘老顧¶
　秀才談惠風物浴日亭蒲澗寺發廣州等詩二¶
　十六日艤舟泊頭肩輿于羅浮山入寳積寺禮¶
　天笁瑞像作羅浮題名及游羅浮示過詩　十¶
　月二日到惠州寓合江樓作詩十三日與程郷¶
<pb:KR4d0078_SBCK_001-29b>¶
令侯𣈆叔歸善簿潭汲游大雲寺野飲萬家春¶
於松下設松黄湯作浣溪沙十八日遷于嘉祐¶
寺松風亭作詩二十日作思無邪齋銘食㯽榔¶
作詩　十一月作自𥬇戲朝雲詩二十六日松¶
風亭下梅花盛開作詩造桂酒成詩詹守見和¶
復次韻　十二月十二日與過遊白水山佛跡¶
院浴於湯池作記并詩和詹守𢹂酒見過詩¶
紹聖二年乙亥(先生六十歳)¶
公在惠州　正月十日&KR0009;鄧道士詩十二日跋¶
王右軍斫鱠圗及逺近景圗十三日書東皐子¶
傳後上元夜作詩有曰前年侍王輦端門萬枝¶
<pb:KR4d0078_SBCK_001-30a>¶
燈又曰去年中山守老病亦宵興今年江海上¶
雲房託山僧亦復舉膏火松間見層層十六日¶
飲嘉祐寺野人家作詩二十四日和過羅浮栖¶
禪韻&KR0009;邁迨二十六日林媪家雜花開作詩三¶
月(四/日)再遊佛跡巖歸卧旣覺聞過誦淵明歸田¶
園居詩六首乃悉次其韻始予在廣陵和飲酒¶
詩二十首今復爲此要當盡和其詩乃巳爾¶
九月書外曽祖程公逸事十三日書桂酒頌後¶
云僕眼五十後頗昏今復瞭然天意復令見子¶
由與平生故人耶十九日遷居合江樓二十九¶
日𢹂酒魚過詹史君食槐葉冷淘作詩　四月¶
<pb:KR4d0078_SBCK_001-30b>¶
十一日&KR0004;食荔枝作詩十三日再書五十年前¶
所作梁處士緑筠亭詩　五月二十七日作䖍¶
州崇慶院藏經記　六月九日書柳子厚大鍳¶
禪師碑隂十二日酒醒歩月作詩　十九日跋¶
大鍳碑尾　八月一日書金光明經後二十七¶
日書養生&KR0003;　九月和淵明貧士詩七首又作¶
江水詩以殘夜水明樓爲韻　十一月一日菊¶
花始開和淵明巳酉歳重九詩九日夜夢論神¶
仙道術作詩　是年與陳季常書略云自當塗¶
聞命便遣還骨肉陽羡獨與㓜子過及老雲并¶
二庖婢過嶺到惠將半年風土食物不惡吏民¶
<pb:KR4d0078_SBCK_001-31a>¶
相得甚厚孔子云雖蛮貊之&KR0022;行矣豈欺我哉¶
與徐得之書云到惠巳半年凡百粗遣旣習其¶
水土風氣絶俗息念之外浩然無疑殊斍安健¶
也與呉子野次韻等詩¶
紹聖三年丙子(先生六十一)¶
　公在惠州作新年詩二月八日過逍遥堂作¶
詩二十一日飲醉食飽黙坐思無邪齋兀然如¶
睡旣斍和淵明東方有一士詩　三月二日卓¶
契順至惠州以諸子書來得書徑還問其所求¶
荅曰契順惟無所求而後來惠州&KR0002;有所求當¶
走都下矣苦問不巳乃曰昔蔡明逺鄱陽一校¶
<pb:KR4d0078_SBCK_001-31b>¶
　耳顔魯公絶糧江淮之間明逺載米以賙之魯¶
　公憐其意遺以尺書天下至今知有明逺也今¶
　契順雖無米與公然區區萬里之勤儻可以援¶
　明逺之例得数字乎公爲書淵明歸去來詞以¶
　遺之五日作𥙊寳月大師文　四月八日卜新¶
　居五月十七日作詩示過二十日復歸于嘉祐¶
　寺時卜新居于白鶴峯作遷居詩又和淵明移¶
　居詩　五月二十七日過水西買筆作詩　六¶
　月作東西新橋詩七月五日朝雲亡作悼朝¶
　雲詩遯朝雲所生八月三日葬於栖禅寺之東¶
　麓爲亭名六如作銘　重九作詩曰三年瘴海¶
<pb:KR4d0078_SBCK_001-32a>¶
上越嶠眞我家登山作重九蠻菊秋未花又&KR0024;¶
龍山文　十一月二十日記野吏亭　十二月¶
十一日記呉子野所示李承晏墨　二十五日¶
酒盡米竭和淵明歳暮和張常侍詩有曰我年¶
六十一頽景薄西山¶
紹聖四年丁丑(先生六十二)¶
正月六日題劉景文詩後　三月十四日白鶴¶
新居成自嘉祐寺遷和淵明時運詩又作三馬¶
圗贊新居欲成過翟秀才循惠二守相㑹二守¶
訪新居新居鑿井二十九日作詩　四月&KR0013;命¶
責授瓊州別駕昌化軍安置太守方子容自𢹂¶
<pb:KR4d0078_SBCK_001-32b>¶
　告身來且曰此固前定乎無恨吾妻沈素事泗¶
　洲僧伽謹甚一夕夢和尚告別問所往荅云當¶
　與&KR0171;子曕同行七十二日當有命今適七十二¶
　日豈非前定乎吾謫海南子由雷州&KR0013;命即行¶
　了不相知至梧聞其尚在藤旦夕當追及作詩¶
　示之　五月十一日與子由相遇於藤同行至¶
　雷州作雷州詩　六月十一日與子由相別渡¶
　海和淵明止酒詩行瓊儋間坐睡夢中得句作¶
　詩過海得邁書酒作詩七月至儋州作儋耳¶
　詩十三日作夜夢詩叙云至儋十餘日矣初僦¶
　官舎居之有司猶謂不可買地築室三間於城¶
<pb:KR4d0078_SBCK_001-33a>¶
之南士人畚士運甓助之飮鹹食腥陵暴&KR0275;霧¶
人不堪其憂公恬然著書爲樂¶
元符元年戊寅(先生六十三歳)¶
公在儋州　上元過赴使君召獨坐有感作詩¶
二十三日書淵明形影神詩付過仍和其韻¶
上巳日與老符飲作詩十五日作衆妙堂記二¶
十日𥙊妹夫承議柳仲逺作文　五月望造眞¶
　一酒成拜奠北斗作朝斗記及詩歌　七月十¶
六日跋淵明𥙊文後　九月七日書温嶠問郭¶
文語八日和淵明九日閑居詩　九日次韻魯¶
直食笋詩　冬至日書阮籍傳後與諸生飲用¶
<pb:KR4d0078_SBCK_001-33b>¶
過&KR3608;¶
元符二年已卯(先生六十四歳)¶
公在儋州　立春日作减字木蘭花四月十¶
五日作十八羅漢贊中元日書跋　九月二十¶
日嘉魚亭下作送邵進士詩　十二月十七日¶
夜坐逹暁作詩二十八日記所作墨　是年和¶
淵明與殷𣈆安別王撫軍座上送客荅龐參軍¶
三詩送昌化軍使張中又作謫居二適家貧浄¶
掃地夜燒松明萬安守約遊岺公洞等詩¶
元符三年庚辰(先生六十五歳)¶
徽宗即位　正月朔記養黄中曰歳次庚辰朔¶
<pb:KR4d0078_SBCK_001-34a>¶
　日戊辰是日辰時則丙辰也三辰一戊四土㑹¶
　焉丙土母而庚其子也土之富未有過於斯時¶
　吾當以斯時肇養黄中之法又曰非謫居嶺外¶
　安得此慶耶又曰十二日天門冬酒熟上元追¶
　和戊寅韻作詩　二月二十日書&KR0058;子雲道唐¶
　村老人言過&KR0058;君郊居詩三月清明日聞過¶
　誦書聲節閑美感念少時悵然追懷先君宫師¶
　之遺意且念淮德二㓜孫無以自遣乃和淵明¶
　酬郭主簿詩七日書王光禄送行詩後十五日¶
　書柳子厚牛賦後是月放魚於城北作記　五¶
　月&KR0013;命移廉州安置作靈峻王伏波將軍廟碑¶
<pb:KR4d0078_SBCK_001-34b>¶
　六月十七日過瓊州作惠通井記太守陸公乞¶
　瓊山泉上之亭名與詩名之曰泂酌作詩又澄¶
　邁驛通潮閣烏觜泅濟　二十日渡海作詩二¶
　十五日與秦少游相別於海康作自雷適廉夜¶
　雨宿浄行院廉州龍眼留別廉守合浦愈上人¶
　等詩七月四日記渡合浦曰予自海康適合¶
　浦連日大雨橋梁盡壞水無津涯自興廉浄行¶
　院下乗小舟至官寨聞自此而西皆漲水無復¶
　橋船或&KR0134;乗蜒舟並海即白石是年六月晦無¶
　月碇宿大海中天水相連星河滿天起坐四顧¶
　太息曰吾何數乗此險也旣濟徐間復厄於此¶
<pb:KR4d0078_SBCK_001-35a>¶
　乎所撰昜書論語皆以自隨而丗未有別書拊¶
　之而歎曰天未欲喪是也吾儕必濟　八月二¶
　十二日書臞仙帖二十四日題合浦清樂軒是¶
　月&KR0013;命授舒州團練副使永州安置二十八日¶
　劉幾仲餞飲作瓶笙詩鬱林次韻王守藤州江¶
　下對月將至廣&KR0009;邁迨和廣倅作詩　十月十¶
　四日過清逺寳林寺頌禪月十八羅漢　十一¶
　月十五日呉子野輩追餞於廣慶寺贈子野詩¶
　是月&KR0013;命復朝奉郎提舉成都府玉&KR0560;觀在外¶
　軍州任便居住　十二月十九日書南華重辯¶
　長老逸事次韻韶守狄韶倅李狄守東坡羮¶
<pb:KR4d0078_SBCK_001-35b>¶
伯固南華相待作詩¶
建中靖國元年辛巳(先生六十六歳)¶
　正月朔作九成臺銘又作南華題名記五日過¶
南安法椽呉君示昔所作石鍾山記復題其後¶
又作至南安詩九日作南安常樂院法藏銘再¶
過鬱孤臺和前韻又與䖍守霍倅許南禪湜老¶
唱和詩又作鍾子翼哀詞又贈孫志舉吕𠋣次¶
韻江晦叔等詩　二月八日過龍光求竹作肩¶
輿作詩　三月一日書宗人養直詩後四日作¶
南安軍學記寒食與劉器之遊南塔寂照堂戲¶
器之同訪玉版師發䖍至永和清都觀留別王¶
<pb:KR4d0078_SBCK_001-36a>¶
子直等詩過湖口九華石巳爲好事者取去和¶
前韻四月四日艤舟呉城山順濟王祠下得¶
石砮作記八日艤舟豫章彭蠡之間　五月一¶
日舟至金陵作崇因院觀音頌次韻清凉老詩¶
是月至常州睡起聞米元章到東園送麥門冬¶
飲作詩　六月以疾告老于朝以夲官致仕¶
七月疾頗革折簡錢丗雄云昨夕齒中岀血如¶
蚯蚓者無數&KR0002;專是熱毒根源不淺即今諸藥¶
盡却惟取人參茯苓麥門冬瀹湯渇即飲之莊¶
生云在宥天下未聞治天下也三物可謂在宥¶
矣此而不愈則天也徑山老惟琳來&KR0003;偈荅曰¶
<pb:KR4d0078_SBCK_001-36b>¶
　與君皆丙子各巳三萬日一日一千偈電往那¶
　能詰大患縁有身無身則無疾平生𥬇摩什神¶
　呪眞浪岀琳問神呪事索筆書昔鳩摩羅什病¶
　亟出西域神呪三番令弟子誦以免難不及事¶
　而終併出一帖云某嶺海萬里不死而歸宿田¶
　里有不起之憂非命也耶蓋絶筆於此後二日¶
　殆將屬纊而聞觀先離琳叩耳大聲云端明宜¶
　勿忘西方不無但箇裏著不得丗雄云固先生¶
　平時履踐至此更須著力曰著力即差語絶而¶
　逝二十八日公薨享年六十六崇寜元年閠六¶
　月邁葬公于汝州郟城縣釣臺郷上瑞里嵩陽¶
<pb:KR4d0078_SBCK_001-37a>¶
　峨眉山遵公治命也¶
公自齠齓知讀書始入郷校便有大志及游&KR0163;屋¶
爲名進士試館閣應制科皆中髙等臨事以正不¶
能與時卷舒而名益重天下翕然宗師之平生出¶
處遊歷悲&KR0172;感歎一寓於詩與其雜著其文集行¶
於丗者不但東坡集與後集又有蘭臺毗陵備成¶
大全者矣其間詩文顛倒錯亂不可勝紀覽者病¶
焉汴陽叚仲謀編爲行紀清源黄德粹撰爲系譜¶
一則擇焉而不精一則語焉而不詳予於暇日因¶
二家之述徧訪公之文集採其標題與其歳月芟¶
夷繁乱翦截浮辭而質諸名士大夫以求其當足¶
<pb:KR4d0078_SBCK_001-37b>¶
以觀公宦游窮逹之節吟詠著作之時名之曰東¶
坡紀年録又將因此而𩔖公之詩文使成次序固¶
有志焉姑少俟之¶
東坡紀年録¶
