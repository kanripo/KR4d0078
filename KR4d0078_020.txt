# -*- mode: mandoku-view; -*-
#+TITLE: 增刊校正王狀元集注分類東坡先生詩
#+DATE: 2015-09-11 09:33:00.043389
#+PROPERTY: ID KR4d0078
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0549-020集註分類東坡先生詩-卷第二十.
<pb:KR4d0078_SBCK_020-1a>¶
用折去還可嗟棄擲諒未能送與謫仙家還將一¶
枝春挿向兩䯻丫(次公謫仙指言公擇以其姓李故也堯/卿文忠詩云小婢立我前赤脚兩髻丫)¶
　　　次韻𨵿令送魚¶
舉網驚呼得巨魚饞涎不易忍流酥更煩赤脚長¶
鬚老(次公退之&KR0009;玉川子詩一奴長鬚不裹頭一婢赤脚/老無齒又詩云先生有意許降臨更遣長鬚致雙鯉)來¶
聽西風十幅蒲(師川國史&KR0024;云舟舡之盛盡於西江編蒲爲/帆大者或数十幅自白沙泝流而上常待東)¶
(北風謂之/潮信風)¶
　　　　丁公黙送蝤蛑(堯卿胡越風物志云蝤蛑井&KR1722;十/足生海邉泥穴中潮退探取之四)¶
(時常有雌者厴大而肥重者踰數斤去厴渾煑熟分擘/薦酒切爲羮其小而黄者謂之石蝤蛑肉猶硬&KR1722;音敖)¶
溪邉石蟹小如錢喜見輪囷赤玉盤半殻含黄冝¶
㸃酒两螯斫雪勸如飡(伯恭酉陽雜爼云蝤蛑大者長尺/餘兩螯最強鄮縣昔有人於水際)¶
<pb:KR4d0078_SBCK_020-1b>¶
(泥穴探取之手爲左右螯所夾即以口囓目所/又爲右螯所剪有湏而死至今呼此爲蝤蛑州)蠻珍海錯聞¶
名乆(師禹貢海/物惟錯)怪雨腥風入座寒堪𥬇吴興饞太守¶
一詩換得兩尖團(次公母蟹之臍團雄蟹之/臍尖尖團名蟹常語也)¶
　　　次韻樂著作送酒¶
少年多病怯杯觴老去方知此味長萬斛覊愁都¶
似雪(次公&KR0067;子山愁賦云唯/將一寸心貯此萬斛愁)一壷春酒若爲湯(次公後漢/閻忠于說)¶
(皇甫嵩曰摧強易於/折枯消堅甚於湯雪)¶
　　　送牛尾狸與徐使君(時大/雪中)¶
風卷飛花自入帷一樽遥想破愁眉泥深厭聽鷄¶
頭鶻(蜀人謂泥滑滑爲鷄頭鶻〇龜父遯齋閑覧云白蟻聞竹/鷄之聲化爲水今在處山林皆有之聲自呼爲泥滑滑者)¶
(是/也)酒淺欣甞牛尾狸(次公先生詩有因題中三字而爲之對/如以白芽薑對黄耳菌下以梅黄雨對)¶
<pb:KR4d0078_SBCK_020-2a>¶
(舶趠風與今以鷄頭鶻對牛尾狸同格其意自貫/不害爲工韓酉陽雜爼云洪州有牛尾狸肉甚美)通印子魚¶
猶帶骨(共父遯齋閑覧云莆陽通應子魚名著天下盖其地有/通應侯廟廟前有港港中之魚最佳今人必求其大可)¶
(容印者謂之通印子魚〇堯祖酉陽雜爼云印魚長一尺/三寸額上四方如印有字諸大魚應死者皆以印封之)披緜¶
黄雀漫多脂慇懃送去煩纎手爲我磨刀削玉肌¶
　　　杜沂遊武昌以酴醿花菩薩泉見餉二首¶
(子翬先生菩薩泉銘叙云陶侃送阿育王所鑄文殊師/利像於武昌寒溪寺今寒溪小西數百歩别爲西山寺)¶
(泉岀色白而/甘號菩薩泉)¶
酴醿不争春寂寞開最晚青蛟走玉骨羽蓋蒙珠¶
幰不粧艷巳絶無風香自遠凄凉吴宫闕(武昌有孫/權故宫𫟍)¶
紅粉埋故𫟍至今微月夜笙簫來翠巘餘妍入此¶
花千載尚清婉(次公以武昌有孫權故宫故/特用吴宫嬪嬙之䰟爲意耳)怪君呼不¶
<pb:KR4d0078_SBCK_020-2b>¶
歸定爲花所挽昨宵雷雨惡花盡君應返¶
君言西山頂自古流白泉上爲千牛乳下有萬石¶
鈆不愧惠山味但無陸子賢(縯陸鴻漸論泉優劣以/無錫惠山泉爲第二)願君¶
揚其名庶託文字傳寒泉比&KR0123;士(次公寒泉字詩爰/有寒泉在浚之下)清¶
濁在其原不食我心惻(程易井卦井渫/不食使我心惻)於泉非所患¶
嗟我本何有虚名空自纒不見子柳子餘愚汙溪¶
山(厚柳宗元謫居永州名愚溪以居溪神見夢曰子何辱余而以/無實之名歸之栁子曰子何不呼今之握天子有司之柄使一)¶
(經子而唯我與處則子之實也神曰子之愚如何栁子曰涸/子之流不足以窮其說神曰有餘矣是及我也溪本名冉溪)¶
　　　徐使君分新火¶
臨皐亭中一危坐(子仁先生&KR0004;至黄寓居定惠院後/自定惠徙居臨皐亭本回車院也)三月¶
清明改新火溝中枯木應𥬇人(縯莊子百年之木破爲/犧樽青黄而文之其断)¶
<pb:KR4d0078_SBCK_020-3a>¶
(在溝中比犧樽於溝/中之断則有間矣)鑚灼不然誰似我黃州使君憐乆¶
病分我五更紅一朶從來破釡躍江魚(厚東漢范丹字/史雲陳留外黄)¶
(人嘗爲萊蕪長後以黨錮之累乃結草屋而居有時絶/粒閭里歌之曰甑中生塵范史雲釡中生魚范萊蕪)只有清¶
詩嘲飯顆(援唐史李白以杜甫齷齪故有飯山之嘲其詩云飯/顆山頭逢杜甫頭戴笠子日卓午試問因何太瘦生)¶
(總爲從前/作詩苦)起𢹂蠟炬遶空屋(彦章退之詩日/暮漢宫傳蠟燭)欲事烹煎¶
無一可(任石鼎聮句云巧匠/&KR0355;山骨刳中事煎烹)爲公分作無盡燈(縯維摩詰/言無盡燈)¶
(者譬如一燈然千百燈/&KR0115;者皆明明終不盡)照破十方昏闇鏁¶
　　　謝陳季常惠一揞巾(師揞於感/切藏也)¶
夫子胷中萬斛寛此巾何事小團團半升僅漉淵¶
明酒(縯南史陶潜傳郡將候潜逢其酒/熟取頭上葛巾漉酒畢還復著之)二寸&KR0138;容子夏冠(厚/前)¶
(漢杜欽字子夏茂陵杜鄴與欽同姓字俱以才能稱京師故衣冠/謂欽爲盲杜子夏以相别欽惡以疾見詆乃爲小冠髙廣才二寸)¶
<pb:KR4d0078_SBCK_020-3b>¶
(由是京師更謂欽/爲小冠杜子夏云)好帶黃金𩀱得勝可憐白紵一生酸¶
(堯卿謂季常有文事而復有武備黄金得勝乃戰陣得捷之人所/戴也吴有白紵巾按舊史稱白紵吴地所出白紵釋本吴舞也〇)¶
(敬夫朱書樂志有白紵舞樂府解題譽白紵曰質如/輕雲色如銀製以爲袍餘作巾袍以充躰巾拂塵)臂弓腰箭¶
何時去直上隂山取可汗(次公可汗突厥稱其君之名也/唐書李靖進師至隂山搊可汗)¶
　　　次韻周穜惠石掉¶
銅腥鐵澁不冝泉愛此蒼然深且寛蟹眼翻波湯¶
巳作龍頭拒火柄猶寒(厚道士軒轅彌明石鼎聮句云龍/頭縮&KR0818;蠢豕腹張膨脝〇次公龍)¶
(頭言拒火則掉所刻之柄也/舊注所引乃鼎之狀耳非是)薑新鹽少茶&KR0004;熟水漬雲蒸¶
蘚未乾(厚石鼎聮句又云外苞/乾蘇文中有暗浪驚)自古函牛多折足(縯淮南/子凾牛)¶
(之鼎沸則蛾不得置一足焉/又易鼎卦云鼎折足覆公餗)要知無脚是輕安(次公衝波傳/曰孔子使子)¶
(貢於吴乆而不來謂弟子占之遇鼎皆言無足不來顔/回掩口而𥬇曰無足者乗舟而來矣子貢朝至如回言)¶
<pb:KR4d0078_SBCK_020-4a>¶
　　　泗州除夜雪中黃寔送酥酒二首(元豊七年/甲子作)¶
莫雪紛紛投碎米春流咽咽走黃沙舊遊似夣徒¶
能說逐客如僧豈有家(次公逐客先生自謂黄州之謫也/史記李斯傳秦一切逐客李斯議)¶
(亦在/逐中)冷硯欲書先自凍孤燈何事獨成花(縯西京雜/記樊噲問)¶
(陸賈曰自古人君受命於天云有瑞應豈有是乎賈曰目瞤得酒/食燈花得錢財乾鵲噪而行人至蜘蛛集而百事喜小旣有徵大)¶
(亦冝然〇次公杜詩燈花何太喜又退之/詠燈花詩曰更煩將喜事來報主人翁)使君半夜分酥酒¶
驚起妻孥一𥬇譁¶
関右土酥黃似酒(次公杜詩金城土酥净如練土酥者彼中/土酥之名也丗有論杜詩者又輙指爲來)¶
(服非是又杜詩/鵝兒黄似酒)楊州雲液&KR0077;如酥(次公梁孝標謝啓有/松子玉漿衛卿雲液)欲從¶
元放覔柱杖(厚太平廣記左慈字元放孫討逆欲殺之使慈行/於馬前欲自後刺之慈着一木履拄一竹杖徐徐)¶
(而行討逆䇿馬莫能及次公按神仙傳孔元方常服松脂老而益少郄/元/節左元放皆爲親友或請元方飲元方以杖拄地手把杖倒豎頭在下足向)¶
<pb:KR4d0078_SBCK_020-4b>¶
(上以一手持杯倒飲/豈先生誤用元放邪)忽有麴生來坐隅(縯集異記載朝官数人詣/葉法善座上思酒忽有人)¶
(叩門稱麴秀才論難鋒起葉疑其妖以劔擊之化爲酒壷坐客飲/之撫瓶曰麴生風味不可忘〇厚一說張燕公說詣葉法善師命)¶
(酒弥日無他客師曰此有麴處士者性謹而訥頗眈於酒說請召/之斯須而至其形不及三尺而腰帶數圍使坐於下酒至杯盂皆)¶
(盡而神色不動燕公將去師忽奮劒叱麴生曰曽無/髙談虚論/唯耽於酒亦何用哉因斬之巨榼而巳)對雪不堪¶
令飽煖隔舩應巳厭歌呼(厚曹參傳相舎後園近吏舎吏/舎日飲歌呼參聞之乃反取酒)¶
(張坐飲大歌呼/與相和者也)明朝積玉深三尺髙枕牀頭尚一壷¶
　　　章錢二君見和復次韻荅之¶
黃昬巳作風翻絮(次公謝道藴言雪曰/未&KR0002;栁絮因風起)半夜猶驚月在¶
沙(師盧仝詩夜半沙上行月瑩天/心明沙月浩無際此中離思生)照汴玉峯明佛刹隔淮¶
雲海暗人家來麰有信迎三白(次公來麰言麥也詩曰/貽我來牟而西人之語)¶
(云欲冝麥見三白/謂三度見雪也)薝蔔無香散六花(薝蔔梔子花與雪花皆/六岀〇縯韓詩外傳凡)¶
<pb:KR4d0078_SBCK_020-5a>¶
(草木花五出薝蔔花六出胡薝蔔六岀故以比雪花山谷乃謂東/坡未極/其&KR0208;白薝蔔即白梔子花也染梔子花六出雖香不濃郁山梔子八岀一株)¶
(可香一園佛&KR0003;譬如入薝蔔/林唯齅薝蔔不齅餘/香於此可驗余謂山谷此說/穿鑿/東坡止言梔子花六岀似雪花&KR0004;不論其香之異梔子花止一種即無染梔)¶
(子山梔子二種/皆六岀無八岀)欲喚阿咸來守歳林烏櫪馬闘喧譁(次/公)¶
(老杜於杜位宅守歳詩云守歳阿咸家椒盤巳頌花盍簮喧&KR0491;馬/列炬散林鴉杜位者杜公之從弟/也盖阮籍謂兄子咸爲阿咸)¶
分無纎手裁春勝况有新詩㸃蜀酥(次公春勝元日所/戴也蜀中人家多)¶
(誇婦女以㸃/酥詩飣坐)醉裏冰髭失瓔珞夢回布&KR0013;起廉隅君¶
應旅睫寒生暈我亦飢腸夜自呼明日南山春色¶
動不知誰佩紫微壷(次公紫微指杜牧也牧爲紫微舎人有/獨酌詩曰獨佩一壷遊秋毫㤗山小)¶
　　　次韻趙令鑠惠酒¶
神仙無石髓(次公神仙傳王烈字長休嵇叔夜甞就斈共入山/採藥後烈獨之大行山中忽聞山東北如雷声烈)¶
(往視之乃見山坡石烈數百文中有青泥流出如髓烈取泥試丸/之氣如粳米飯嚼之亦然烈食數丸因𢹂少許歸欲與叔夜曰吾)¶
<pb:KR4d0078_SBCK_020-5b>¶
(得異物叔夜喜取視之巳成青石又按神仙經云神山五百年/&KR0186;一開其中石髓出得而服之壽等天地烈前得者必是也)生¶
丗悲暫寓坐待石膏流(縯十洲記瀛洲有玉膏如酒名曰/玉酒飲數升輒醉令人長生〇次)¶
(公山海經云宻山之上丹水出焉其中多玉膏其源沸湯黄帝是/食玉膏之出玉色乃青玉味乃馨堅栗精宻曜而有光五色發作)¶
(以和柔剛天地&KR0017;神是食/是享君子服之以禦不祥)千載眞旦暮(次公莊子旦/暮遇之也)青州¶
老從事鬲上非所部(厚&KR0074;温有主簿善别酒好者謂青州/從事惡者謂平原督郵盖青州有齊)¶
(部平原有革縣從事謂/到臍下督郵言鬲上住)惠然肯見從(子仁詩云/惠然肯來)知我憎市¶
酤開鉼自洗盞殽核誰與具(師毛詩殽/核維旅)門前聽剥啄¶
(縯退之剥啄行剥剥啄啄有/客至門我不岀應客去而嗔)烹魚得尺素(厚選詩云呼童烹/鯉魚中有尺素書)¶
　　　杜介送魚¶
新年巳賜黄封酒舊老仍分赬尾魚(縯詩魴/魚頳尾)陋巷關¶
門&KR0018;朝日小園除雪得春&KR0188;病妻起斫銀絲繪(厚/杜)¶
<pb:KR4d0078_SBCK_020-6a>¶
(詩鮮鯽/銀絲繪)稚子歡尋尺素書(見上/篇注)醉眼朦朧覔歸路松¶
江煙雨晚踈踈(次公松江在蘇州長洲昆山縣出鱸魚今因/所送之魚起欲歸休於蘇州食松江之鱸)¶
　　　　次韻宋肇惠澄心&KR0083;二首(居仁詩文發源云澄/心堂紙乃江南李后)¶
(主所製劉貢父詩云當時百金售一幅澄心堂/中千萬軸後人聞此那復得就使得之當不識)¶
詩老囊空一不留(子仁杜詩囊空恐羞澁留得/一銭看詩老指梅聖俞也)百番曽作¶
百金収(永叔以澄心百幅/遺聖俞聖俞有詩)知君也要雕肝腎分我江南¶
數斛愁(厚庚亮賦云且將一寸心能容萬斛愁澄心&KR0083;江南/後主所製也故曰江南數斛愁又不用雕&KR0355;愁肝腎)¶
君家家學陋相如(次公宋肇蓋子京家子京好爲險/澁之語故言其家學陋相如也)冝與¶
諸儒論石渠(師漢天禄石渠皆/儒臣著述之館)古&KR0083;無多日分我自應¶
給札奏新書(倬漢武帝詔尚書給筆札令/司馬相如賦子虚雲夢之賦)¶
　　　次韻王晉卿惠花栽栽所寓張退傳第中¶
<pb:KR4d0078_SBCK_020-6b>¶
坐來念念失前人共向空中寓一塵&KR0002;問此花誰¶
是主天教閑客管青春¶
　　　謝𨵿景仁送紅梅栽一首¶
年來芳信&KR0018;紅梅江畔垂垂又欲開(縯老杜詩江边/幾樹垂垂發朝)¶
(夕催人/自白頭)珍重多情𨵿令尹(師史記関令尹/喜以謂景仁也)直和根撥送¶
春來¶
爲君栽向南堂下記取他年着子時酸釅不堪調¶
衆口使君風味好攅眉(堯卿廬阜雜記曰遠法師結白蓮/社甞以書召淵明淵明曰弟子性)¶
(𥊏酒法師君許飲即往矣逺因許之遂造焉遠因勉入社淵明/攅眉而去此詩就梅实酸而言/攅眉井風味是引用淵明事)¶
　　　以屏山贈歐陽叔弼¶
漫郎天骨清(縯唐元結自稱浪士/及有官人呼爲漫郎)生與丗俗異學道新¶
<pb:KR4d0078_SBCK_020-7a>¶
有得爲貧聊復仕(援孟子仕非爲貧/也而有時乎爲貧)毎於紅塵中(厚/班)¶
(固西都賦紅塵/四合煙雲相連)常起青霞志(次公江淹恨賦云中散下獄/神氣激揚欝青霞之竒意入)¶
(脩夜之/石腸)屏山輟贈子莫遣汙簮珥寓目紫翠間(次/公)¶
(杜牧詩千峯横紫/翠𩀱闕凭欄干)安眠本非睡夢中化爲鶴飛入長¶
松寺¶
　　　洞庭春色(并引)¶
　　安定郡王以黄柑醸酒謂之洞庭春色色香¶
　　味三絶以餉其猶子德麟德麟以飲予爲作¶
　　此詩醉中信筆頗有沓拖風氣(次公凡酒皆以/春名今曰洞庭)¶
(春色蓋以杜甫贈韋七賛善詩有洞庭秋色悲公子故/借用也呇拖字雖祖出文選而隋僧智果論書云王僧)¶
(䖍書如王謝家子弟縱復不端正奕奕皆有一種風/氣王子敬書如河朔少年皆風流㪯躰沓拖不可耐)¶
<pb:KR4d0078_SBCK_020-7b>¶
二年洞庭秋(次公曰洞庭秋言柑也太湖洞庭山/上出美柑所謂洞庭柑熟欲分金也)香霧長¶
噀手今年洞庭春玉色疑非酒賢王文字飲(縯曰/退之)¶
(詩不解文字飲惟能醉紅裙子仁後漢沛/献王輔在國謹節終始如一稱爲賢王)醉筆蛟蛇走(任曰/李白)¶
(草書歌怳怳如聞神&KR0017;/驚時時乆見龍蛇走)旣醉念君醒逺餉爲我壽缾開¶
香浮座盞凸光照牖方傾安仁醽(潘岳笙賦云披黃包/以授柑傾縹瓷以酌)¶
(醽)莫遣公遠嗅(明皇食柑凡千餘枚皆闕一瓣問進柑使/者云巾塗甞有道士嗅之蓋羅公遠也)要¶
當立名字未用問升斗(援杜曰詩云月出遮/我留仍嗔問升斗)應呼釣詩¶
鈎亦號掃愁帚(子仁曰李後主中酒詩莫/言滋味惡一篲掃閑愁)君知蒲萄惡(次/公)¶
(曰蒲萄言酒也前漢大宛以蒲萄爲酒冨人藏酒至萬餘石又唐/書破髙昌取蒲萄實於𫟍中種之并得其酒法上自損益造酒成)¶
(凡有/八色)正是嫫母&KR0627;(次公曰何承天纂文曰嫫母醜婦人也黃帝/愛幸楚詞西施媞媞而不得見嫫母勃屑而)¶
(日侍黝/黒也)湏君灔海柸澆我談天口(次公曰史記齊人頌曰/談天衍雕龍奭又田駢)¶
<pb:KR4d0078_SBCK_020-8a>¶
(有天口之號/故參用之)¶
　　　　次韻趙德麟雪中惜梅且餉柑酒三首¶
千花未分出梅餘遣雪摧殘計巳踈臥聞㸃滴如¶
秋雨知是東風爲掃除¶
閬𫟍千葩映玉宸(次公曰玉宸上帝殿名白樂天/詩借問晨霞子何如朝玉宸)人間只有¶
此花新飛霙欲要先桃李散作千林火迫春(次公/曰唐)¶
(史云火迫鄼侯火迫者急忙之謂今言梅花飛霙又欲急作桃李/之春也敬夫唐史云源休導朱泚僣號姚令言&KR0134;泚圍奉天二人)¶
(爭自比蕭何休顧令言曰成秦之業無輩我者我視蕭何子當/曹參可矣即收圗籍貯府庫效何者人皆𥬇謂爲火迫鄼侯)¶
蹀(徒篋/切)&KR0604;(&KR0171;協/切)嬌黃不受鞿(次公曰嬌黃/所以言柑也)東風暗與色香¶
歸偶逢白墮争春手(厚曰張君房脞&KR0003;海東劉白墮善醸/酒曝於日中經旬酒味不動飲之醉)¶
(而不醒永熈中青州刺史毛鴻賔賫酒之蕃路逢刼盗飲之即/醉皆&KR0013;禽因此名禽姦酒游俠語曰不畏張弓拔刀惟畏白墮)¶
<pb:KR4d0078_SBCK_020-8b>¶
(春/醪)遣入王孫玉&KR1400;飛¶
　　　到官病勌未甞㑹客毛正仲惠茶乃以端¶
　　　午小集石塔戯作一詩爲謝(正仲名漸衢/之江山人也)¶
我生亦何湏一飽萬想滅胡爲設方丈(縯曰孟子/食前方丈)養¶
此膚寸舌(次公曰張儀掉三寸舌公/羊言太山之雲膚寸而合)邇來文衰病過午飯¶
輒噎繆爲淮海帥毎愧厨傳缺(次公曰淮海言揚州也/漢宣帝詔曰吏或飾厨)¶
(傳稱過使客注云厨/謂飲食傳謂傳舎)㸑無欲倩人奉使免内熱(縯曰莊子/葉公子髙)¶
(將使齊問於仲尼曰吾食也執粗而不臧爨無/倩之人今吾朝受命而夕飲氷我其内熱與)空煩赤泥印(子/仁)¶
(曰劉夢得試茶歌何况蒙山/顧渚春白泥赤印走風塵)逺致紫玉玦(曽曰茶録云茶色/貴白而餅茶多以)¶
(珍膏油其靣故有/青黄紫黒之異)爲君伐羔豚歌舞菰&KR0112;節(次公曰周/處風土記)¶
(曰端午以菰葉裹粘米謂之角/黍以象隂陽相包褁未分散也)禪牎麗午景蜀井岀冰雪¶
<pb:KR4d0078_SBCK_020-9a>¶
(次公曰揚州有蜀岡岡/上有井水最宜茶也)坐客皆可人(援曰禮記孔子曰管仲/遇盗取二人焉曰可人)¶
(也又晉書桓温過王/敦墓曰可人可人)鼎器手自㓗金&KR0107;候湯眼魚蟹亦¶
應訣(子仁曰茶經云凡候湯有三沸如魚目微有聲爲一/沸四邉如湧泉爲二沸騰波鼔浪爲三沸湯老矣)遂令¶
色香味一日備三絶報君不虚授知我非輕啜¶
　　　生日劉景文以古畫松鶴爲壽且貺佳篇¶
　　　次韻爲謝¶
問子一室間寜有千里廓塵心洗長松逺意發孤¶
鶴生朝得此壽死籍疑可落(縯曰抱朴子云小餌丹法/服之二日司命削其死籍)¶
(次公李太白詩北鄷/落死名南斗上生籍)微言在參同(厚曰魏伯陽作參同契之/書次公白樂天詩云授我)¶
(參同契其辝妙且微潘按神仙傳魏伯陽齊㑹稽上虞人也/得古文龍虎上經盡𫉬妙旨公因約其象著參同契三卷)妙¶
契藏九籥(援曰鮑昭升天行云五圗發金記九籥隠丹經/注云仙家有九轉金丹法而籥所以藏書也)故¶
<pb:KR4d0078_SBCK_020-9b>¶
人有竒趣逸想&KR0009;幽壑霜枝謝寒暑雲翮無前&KR0077;(次/公)¶
(曰蔡邕傳皷琴者見螳蜋一前一&KR0077;又郭景純江賦/巨石硉矶以前&KR0077;任韓退之云玉山前&KR0077;不復來)何湏構明¶
堂(厚曰樂天松詩殺身/護其所爲君構明堂)未羡巢阿閣(厚曰帝王丗紀曰/黃帝時天氣体通)¶
(五行期化鳯/皇巢于阿閣)&KR0225;懷别時語復作數日惡(縯曰晉書王羲/之謝安甞謂曰)¶
(中年以來傷於哀樂與親友别輒作/數日惡羲之曰年在桑榆自然至此)詩&KR0254;固堪飱字瘦還¶
可愕(次公曰中興間氣集載髙仲武評郭士元詩曰可齊衡古/人掩&KR0254;前輩瘦則杜詩云書貴瘦硬方通神又退之言髙)¶
(閑之於草書其可/喜可/愕也子建云秀色若可飱)髙標忽在眼清夢了如昨君今¶
噲等伍(厚曰韓信廢爲淮隂侯甞過樊噲噲趨拜曰/大王乃肯臨臣信曰生乃與噲等爲伍即)志與湛¶
輩各(援曰晉書羊祜登峴山&KR0099;然顧謂從事鄒湛等曰自有宇/宙便有此山由來賢逹勝士登此逺望如我與君者多矣)¶
(皆湮㓕無聞使人悲傷湛曰公德冠四海道嗣前哲令聞令望必/與此山俱傳至若湛軰乃如公言耳次公押志各字韻則論語盍)¶
(各言爾/志也)豈待相顧言方爲不朽託子雲老執㦸(縯曰/揚雄)¶
<pb:KR4d0078_SBCK_020-10a>¶
(字子雲爲執㦸/郎三丗不徙官)長孺終主爵(厚曰汲黯字長孺爲主爵都/尉列於九卿後以鯁直不容)¶
(上益/踈之)吾當追喬松(援曰赤松子神農時雨師服氷玉/得仙王子喬周靈王太子晉也)子亦¶
鄙衛霍(次公曰言子亦自鄙衛青霍去病而/不求戰功也以景文將種故云耳)¶
　　　程德孺惠海中柏石兼辱佳篇輒復和謝¶
嵐薫瘴染&KR0077;膚&KR0254;(次公曰言德孺/自廣南使還也)𥬇飲貪泉獨繼吴¶
(縯曰晉書吴隱之傳廣州二十里有貪泉飲者懷無厭之心/隱之至泉所酌而飲且賦詩曰試使夷齊飲終當不易心)未欲¶
連車収薏苡(援曰後漢馬援在交趾常餌薏苡寔用能輕身/省慾以勝瘴氣及軍還載一車欲以爲種時人)¶
(讒之以爲皆/明珠文犀也)肯教沉網取珊瑚(厚曰唐書西域傳大秦西南/漲海中八百里到珊瑚洲洲)¶
(底有盤石珊瑚生其上海人乗大舶/沉鐡網水底以鐡發其根而取之)不知&KR0067;嶺三年别(厚/曰)¶
(九域志大&KR0067;嶺本属䖍州大&KR0067;/縣淳化三年以縣置南安軍)収得曹溪一滴無(厚曰傳/燈録僧)¶
(問清凉如何是曹/溪一滴清凉云云)但指庭前𩀱栢石(縯曰僧問趙州如/何是佛荅曰庭前)¶
<pb:KR4d0078_SBCK_020-10b>¶
(栢樹/子)要予臨老識方壷(次公曰列子渤海之東有大壑名/曰㱕墟其中有岱輿貟嶠方壷也)¶
　　　吴子野將出家贈以扇山枕屏¶
峩峩扇中山絶壁信天剖誰施大圎鏡(厚曰楞𫿞經/云又於自心)¶
(現大圎鏡内放/十種㣲妙寳光)衡霍入戸牖(厚曰尔雅䟽衡山一名霍山漢/武帝移岳神於天柱)¶
(又名天柱爲霍故/漢巳來衡霍别耳)得之老月師畫者一醉叟常疑&KR0002;¶
人胷自有雲夢藪(縯曰相如子虚賦言齊之青丘吞楚之/雲夢者八九而於胷中曽不芥蔕也)¶
千巖在掌握用捨彈指乆(次公曰杜詩大千在掌握/而佛書所謂一弹指頃也)低昂¶
不自知恨&KR0009;兒女手短屏雖曲折(厚曰南史王逺時/人謂爲屏風屈曲)¶
(從俗/也)髙枕謝奔走出家非今日(次公曰言呉子野方謀/削髪是謂岀家然未削)¶
(髪時巳絶離塵垢則爲在家出家如鳥/窠禅師謂謝靈運之儔故云非今日也)法水洗無垢(厚曰維/摩經言)¶
(八解之浴池定水湛然蒲布/以清浄花浴此無垢人也)浮游雲釋嶠(韓退之詩恋地羣/鴨回釋嶠孤雲蹤)¶
<pb:KR4d0078_SBCK_020-11a>¶
燕坐柳生肘(縯曰莊子支離叔與骨介叔&KR0026;於&KR0115;伯之/丘崑崙之墟黄帝之所伐而柳生其左肘)忘懷紫¶
翠間(次公杜牧詩/千峯横紫翠)相與到白首¶
　　　中山松醪&KR0009;雄州守王引進¶
鬱鬰蒼髯千歳姿肯來柸酒作兒嬉流芳不待龜¶
巢葉(唐以荷葉爲酒杯謂之碧䇶酒厚脞說魏正始中鄭公慤/三伏之際卛賔潦避暑於歴城取大荷葉盛酒以簮刺葉)¶
(令與柄通傳翕之名爲碧筩次公史記載/千歳之龜其大如錢遊於蓮葉之上也)掃白聊煩鶴踏枝¶
(次公曰鶴踏枝言松也/古詩云虬枝鶴踏消)醉裏便成欹雪舞醒時與作嘯¶
風辭馬軍走送非無意(厚曰杜甫謝嚴中丞送乳酒詩云/鳴鞭走送憐漁父洗盞開甞對馬)¶
(軍)玉帳人閑合有詩(次公曰玉帳將軍帳也古有玉/帳經/任杜空留玉帳術李貞居玉帳臨河魁)¶
　　　歐陽晦夫惠琴枕¶
中郎不眠仰看屋(縯曰中郎蔡邕也伏滔長笛賦序曰蔡/邕避難江南𪧐於祠亭亭亭之館以竹)¶
<pb:KR4d0078_SBCK_020-11b>¶
(爲椽邕仰而盻之曰良竹也取/以爲笛竒聲獨絶歷代傳之)得此古椽圍尺竹(次公曰刘/禹錫詩脩)¶
(竹盈/尺圍)輪囷濩落非笛用(次公曰鄒陽云枯木輪囷爲万乗/器又惠子云大瓠&KR0500;落無所容也)¶
剖作䄂琴徽軫足流傳幾處到淵明卧枕綸巾酒¶
新漉(援曰陶渊明以頭上葛/巾漉酒客至仍戴之)孤鸞别鶴誰復聞(次公曰孤/鵉别鶴古)¶
(琴曲名子仁渊明詩知我故來意取/琴爲我弹上絃驚别鶴下絃離孤鵉)鼻息齁齁自成曲(次/公)¶
(曰齁齁鼻息聲/也音火侯反)¶
　　　歐陽晦夫遺接䍦琴枕戯作詩謝之¶
𢹂兒過嶺今七年逸途更着&KR0058;衣冠(次公曰黎謂生/黎也儋州之俗)¶
(呼山嶺爲&KR0058;而人居其間號曰生&KR0058;見地志/所載今云&KR0058;衣冠言生&KR0058;所服之衣冠也)白頭穿林要藤¶
帽赤脚渡水愁花縵(次公曰杜詩南望青松架/短壑安得赤脚踏層氷)不愁故¶
人驚絶倒(子仁曰晋衛玠字叔宝王澄毎聞玠言輒歎/息絶倒時人爲之語曰衞玠談道平子絶倒)但使¶
<pb:KR4d0078_SBCK_020-12a>¶
俚俗相恬安見君合浦如夢𥧌挽須握手俱汍瀾¶
(次公曰謝安起挽桓伊須曰使君於此不凡/又馬援見公孫述以爲當握手&KR0172;如平生也)妻縫接離霧縠¶
細兒送琴枕氷徽寒無絃且&KR0009;陶令意(縯曰陶渊/明蓄素琴)¶
(一張徽絃不具每撫而和之/曰但得琴中趣何勞絃上聲)倒載猶作山公看(援曰晋/山簡爲)¶
(荆州民有佳池簡每岀嬉遊輙醉名之曰髙陽池童兒謡曰山/公岀何許往至髙陽池日暮倒載㱕酩酊無所知時時能&KR0016;馬)¶
(倒着白/接䍦)我懷汝隂六一老(次公歐湯永叔自號六一居士/汝隂頴州也永叔甞爲頴州)¶
眉宇秀發如春巒羽衣鶴氅古仙伯(縯曰晋王恭披/鶴氅渉雪而行)¶
(孟昶見之曰/神仙中人也)岌岌兩柱扶霜紈(次公曰此接/離巾之製也)至今畫像¶
作此服凛如退之加渥丹(子仁曰魏㤗東軒雜録晏公/一日見韓愈畫像語坐客曰)¶
(此皃大𩔖歐陽脩安知非/愈後身也詩云顔如渥丹)邇來前輩皆&KR0017;録(縯曰魏畧/文帝與吴)¶
(質書曰徐陳應劉一時傾/逝今視其文皆爲&KR0017;録)我亦帶脫巾欹寛作詩頗作¶
<pb:KR4d0078_SBCK_020-12b>¶
六一語往往亦帶梅公酸(次公曰梅公垩俞也/酸則言其詩之清也)¶
　　　謝人惠雲巾方舄二首¶
燕尾稱呼理未便剪裁雲葉却天然無心只是青¶
山物覆頂冝歸紫府僊(子仁曰燕尾謂巾也杜詩雨稀/雲葉断淵明云雲無心而岀岫)轉¶
覺周家新様俗未容陶令舊名傳(縯頭巾起後周陶/潜以葛巾漉酒)¶
鹿門佳士勤相贈黒霧玄霜合比肩¶
胡鞾短靿格麄踈古雅無如此様殊妙手不勞盤¶
作鳯輕身只欲化爲鳬魏風&KR0310;儉堪羞葛楚客豪¶
華可𥬇珠擬學梁家名解脫便於禪坐作跏趺(縯/曰)¶
(詩魏風葛屨刺&KR0310;也楚公子春申/君客皆躡珠履梁武帝作解脫履)¶
　送别上¶
<pb:KR4d0078_SBCK_020-13a>¶
　　詩三十九首¶
　　　送曽子固倅越得燕字(次公曰以先生詩案攷/之此熈寕三年詩也堯)¶
(卿子固名鞏南豊人嘉祐二年永叔知貢舉子/固兄弟四人同登科治平中與東坡同在舘中)¶
醉翁門下士雜沓難爲賢(倬曰劉向傳&KR0258;遝/衆賢罔不肅和)曽子獨¶
超軼孤芳陋羣妍(次公曰子固即南豊先生也今其集中有/上歐陽二書乃&KR0004;謁醉翁時矣退之詩異)¶
(質忌處羣孤/芳難&KR0009;林)昔從南方來與翁兩聮翩翁今自憔悴子¶
去亦冝然(次公醉翁爲參政時子固/亦在舘閣故云两聮翩)賈&KR0105;窮適楚(厚曰賈/&KR0105;傳天)¶
(子議以&KR0105;任公卿之位絳&KR0517;之属皆/害之岀爲長沙大傅長沙楚地也)樂生老思燕(縯曰樂/毅去燕)¶
(奔趙燕王以其子間爲昌/國君而毅往來復通燕)那因江鱠美遽厭天庖羶但¶
苦丗論隘聒耳如蜩蟬(次公曰按先生詩案云送曽鞏詩以/譏近來多用/刻薄之人議論鄙隘)¶
(如蟬之鳴不足聽也師晉嵆/康書賔客盈座鳴声聒耳)安得萬頃池養此橫海鱣¶
<pb:KR4d0078_SBCK_020-13b>¶
(援曰賈&KR0105;弔屈原曰横江湖之鱣鯨&KR0006;固將制於蝼蟻○厚曰謝/晦詩偉哉横海鱗壯矣垂天翼李白詩魯國一杯水難容横海鱗)¶
　　　王頥赴建州錢監求詩及草書¶
我昔識子自武功寒㕔夜語樽酒同(次公曰武功縣/名属永興軍今)¶
(之長安也退之荅張徹詩云勤來得晤/語勿憚𪧐寒聽杜詩喜得與子長夜語)酒䦨燭盡語不盡¶
倦僕立寐僵屏風(縯曰漢陳萬年病召其子咸教戒/於牀下語至夜半咸睡頭觸屏風)丁寕¶
勸學不死訣自言親受方瞳翁(縯曰南史陶弘景年踰/八十而有壯容仙書云)¶
(眼方者壽千歳弘景末年一眼有時而方○厚曰真人之目方瞳/緑筯貫之有紫光〇援曰李恨两目瞳子皆方仙經說八百歳人)¶
(瞳子方也〇次公曰拾遺記/老叟五人見老聃其瞳子方)嗟予聞道不早悟醉夢㒹¶
倒隨盲聾邇來憂患苦摧剥意思蕭索如霜蓬羡¶
君顔色愈少壯外慕漸少由中充河車挽水灌腦¶
黒(縯曰黄庭經云北方正氣名河車仙經云鈆絶河車空所作必/無功鈆失河車絶萬事無所岀〇次公曰道訣云脅腹腰曲緑)¶
<pb:KR4d0078_SBCK_020-14a>¶
(黄河水逆流河車挽/水盖搫運之法也)丹砂伏火入頰紅(師曰道家言服九轉/丹砂者爲地行仙〇)¶
(安國古嵩子真訣云大丹第六轉以文武火養一伏時成其伏/火朱砂以楮汁丸如麻子大每日空心酒下三丸駐顔定色)大¶
梁相逢又東去但道何日辭樊籠(師曰莊子内篇澤/雉十歩一啄百歩)¶
(一飲不蘄畜乎樊中〇倬南史陽休之不樂煩聀/典選乆曰此官寔是清華但妨吾賞真是樊籠矣)未能便乞&KR1174;¶
漏令(厚曰晉葛洪聞交趾出丹砂求爲勾漏/令帝不許洪曰非欲求荣以有丹耳)官曹似是錫¶
與銅(縯曰晉王徽之爲桓冲&KR0016;兵參軍/冲問卿署何曹對曰似是馬曹)留詩河上慰離¶
别草書未暇縁怱怱(厚曰晋衛恒傳載張伯英下筆/必爲揩則曰怱怱不暇草書)¶
　　　送安惇秀才失解西歸¶
舊書不厭百回讀熟讀深思子自知(縯曰人有從董/遇學者遇不肯)¶
(教而云必當先讀百回/讀書百遍而義自見)他年名䆠恐不免(援曰謝安云恐/不免耳見上記)¶
(園中草/木詩注)今日棲遲那可追我昔家居斷還往著書不¶
<pb:KR4d0078_SBCK_020-14b>¶
復窺園葵(厚曰董仲舒爲愽士下惟講誦三年不窺園/〇次公園葵字則使公儀子拔去園葵也)朅來¶
東遊慕人爵(任曰孟子公卿/大夫此人爵也)弃去舊學從兒嬉狂謀¶
謬筭百不遂惟有霜𩯭來如期故山松栢皆手種行¶
且拱矣歸何時(厚曰左傳秦穆公使孟明西乞白乙伐鄭蹇/叔哭之公曰爾何知中壽尔墓之木拱矣)¶
萬事早知皆有命十年浪走寜非癡(厚曰南史沈攸/之言早知窮逹)¶
(有命恨不/十年讀書)與君未可較得失臨别唯有長嗟咨¶
　　　送任伋通判黃州兼&KR0009;其兄孜(堯卿曰孜時/爲簡州平泉)¶
(令字師聖伋字師中皆名士眉人也東/坡謂之大任小任兄弟於慶曆間登第)¶
吾州之豪任公子少年盛壯日千里(縯曰史記田光/曰騏𩦸盛壯之)¶
(日一日而馳千里至/其衰老駑馬先之)無媒自進誰識之有才不用今老¶
矣别來十年學不厭讀破萬卷詩愈羙(縯曰杜詩讀/書破萬卷下)¶
<pb:KR4d0078_SBCK_020-15a>¶
(筆如/有神)黃州小郡夾谿谷𦭘屋數家依竹葦(次公曰見佛/書稻麻竹葦)¶
知命無憂子何病(次公曰孔子曰樂/天知命故不憂也)見賢不薦誰當恥¶
平原老令更可悲(次公曰此所謂&KR0009;其兄/孜也平原則簡州属縣)六十青衫貧¶
欲死桐郷遺老至今泣(縯曰前漢朱邑字仲卿病且死屬/其子曰我故桐郷吏其民愛我必)¶
(葬我桐郷後丗子孫奉甞我不如桐郷民○饒曰按同安志云朱/司農廟在桐城縣西南漢書志云大司農朱邑冢在桐城西郭外)¶
(〇子仁曰李白詩云大/帝餘古丘樵蘇泣遺老)頴川大姓誰能箠(援曰漢書頴川/大姓原楮宗族)¶
(恣横賔客犯爲盗賊前二千石莫能禽制趙廣/漢爲太守旣至數月誅原禇首惡郡中震慄)因君&KR0009;聲問¶
消息(子仁曰杜詩因君問/消息好在阮元瑜)莫對黄鷂矜爪觜(縯曰退之詩/魯連細兒&KR0219;)¶
(有似黃鷂子田巴兀/老蒼憐汝矜爪觜)¶
　　　送劉攽倅海陵(堯卿曰攽字貢父/甞爲㤗州通判)¶
君不見阮嗣宗臧否不挂口(縯曰晉阮籍字嗣宗不拘礼/法發言玄遠口不臧否人物)¶
<pb:KR4d0078_SBCK_020-15b>¶
休誇舌在牙齒牢(援曰史記楚相遺璧意張儀掠笞数百/其妻羞之儀曰視吾舌尚在不妻𥬇曰)¶
(在也儀曰足矣〇厚退之詩羡君牙齒牢且潔〇師按公赴詔/獄招此詩譏諷朝廷新法不便不容人直言不如耳不聞而口)¶
(不言/也)是中唯可飲醇酒(厚曰南史謝朏爲吴興其弟瀹於/征虜渚送别朏指瀹口曰此中唯)¶
(冝飲/酒)讀書不用多作詩不須工海邉無事日日醉¶
夢魂不到蓬萊宫(次公曰杜詩憶/献三賦蓬萊宫)秋風昨夜入庭樹¶
(堯卿曰劉夢得秋風引云何處秋風至/蕭蕭送鴈羣朝來入庭樹孤客最先聞)蓴絲未老君先去(縯/曰)¶
(晉張翰爲齊王囧東曹椽因見秋風起乃思吴中菰菜蓴羮鱸魚/鱠曰人生貴得適志何能覉宦數千里以要名爵乎遂命駕而歸)¶
(俄而囧敗人皆謂之見幾〇次公曰杜詩羹煑秋絲滑○養源曰/齊民要術云羮之菜蓴爲第一四月蓴生莖而無葉名雉尾蓴第)¶
(一肥美葉舒/長名絲蓴)君先去幾時回(堯卿曰柳子厚詩不知/從此去更遣幾年回)劉郎¶
應白髪桃花開不開(堯卿曰劉夢得元和十年自朗州承/召至京師戯贈看花諸君子詩紫陌)¶
(紅塵拂靣來無人不道看花回元都&KR0026;裏桃千樹盡是劉郎去後/栽大中二年三月復來遊作絶句并引曰予真元二十一年爲尚)¶
<pb:KR4d0078_SBCK_020-16a>¶
(書屯田貟外郎時此觀中未有花木是歳出牧連州尋貶朗州司/馬居十年召至京師人人皆言有道士植仙桃滿&KR0026;如爍晨霞遂)¶
(作詩以志一時之事旋左出牧于今十有四年得爲主客郎中重/遊兹&KR0026;蕩然無復一樹唯兎葵燕麥動摇春風耳因再題二十八)¶
(字以俟後遊詩曰百畒中庭半是苔桃花落盡/菜花開種桃道士歸何處前度劉郎又再來)¶
　　　送錢藻出守婺州得英字(堯卿藻/字醇老)¶
老手便劇郡(師曰朱邑傳云遠守劇郡〇子仁/前漢張敞自請治劇郡拜膠東相)髙懷厭承¶
明(縯曰嚴助爲㑹稽大守上賜書曰君厭承/明之廬勞侍從之事懷故郷出爲郡吏)聊紆東陽綬(縯/曰)¶
(㜈州故東/陽郡也)一濯滄浪纓(縯曰孺子歌曰滄浪之/水清&KR0006;可以濯我纓)東陽佳山¶
水(厚曰劉禹錫詩東陽自是佳山水何况曽經沈隱侯○/信民曰韻語陽秋云東陽峴山夫縣三里舊名三丘山)未到意¶
已清過家父老喜(次公曰後漢岑彭/傳有詔過家上冡)岀郭壷漿迎子行¶
得所願愴恨居者情吾君方急賢日旰坐邇英(迩/英)¶
(閣名〇堯卿曰宋景文詩大極洪樞暇西清/祕閣開文從壁府岀輦自殿中來盖謂是也)黃金招樂毅(縯/曰)¶
<pb:KR4d0078_SBCK_020-16b>¶
(燕昭王置千金於臺上以延天下士謂之黄金臺於是樂毅注燕/委質爲臣〇厚曰李白詩昭王曰骨縈蔓草何人更掃黄金臺)¶
白璧賜虞卿(援曰史記虞卿躡蹻擔簦説趙孝成王一/見賜黄金百鎰白璧一双再見爵上卿)子不¶
少自貶陳義空崢嶸(厚曰孔子丗家子貢曰夫子之道至/犬也故天下莫能容夫子盍少貶焉)¶
(〇縯曰莊子趙王反國賞國人屠羊說不受王曰/屠羊說陳義甚髙〇堯卿曰子美詩峥嶸吐髙論)古稱爲郡樂¶
漸恐煩敲榜臨分不敢盡醉語醒還驚(師曰按公赴/詔獄招此詩)¶
(言行青苗助役不免用鞭箠催促醉中道此醒/後還驚恐得罪以譏諷朝廷立法不便之故)¶
　　　送吕希道知和州(堯卿希道乃/文穆之後)¶
去年送君守解梁今年送君守歷陽(次公曰歷/陽和州也)年年¶
送人作太守(縯曰丗説襄陽羅友好學𥊏酒桓温雖以才遇/之許而不用人有得郡者温爲席送别友亦&KR0013;)¶
(命至&KR0057;遲晚温問之荅曰旦出門逢一&KR0017;揶揄云我只見汝送人/作郡何以不見人送汝作郡遂慙怖&KR0077;回不覺淹緩桓心媿焉後)¶
(以爲㐮/陽太守)坐受塵土堆胷腸君家聮翩三將相(堯卿曰蒙/正謚文穆)¶
<pb:KR4d0078_SBCK_020-17a>¶
(本朝名相其姪曰夷簡夷/簡之子曰公著皆爲將相)冨貴未巳今方將鳯雛𩦸子¶
生有種(厚曰杜詩竇侍御𩦸之子鳯之雛年未三十忠義俱〇/堯卿曰龐統者德公之從子也徳公謂統爲鳯雛晋陸)¶
(雲㓜時吴尚書閔鴻見而竒之曰此兒&KR0002;非龍駒當是鳯雛女/齊裴景鸞景鴻河東聞喜人並有逸才河東呼景鸞爲𩦸子)毛¶
骨往往傳諸郎(堯卿曰晋宋時江左謂/王榭子弟爲烏衣諸郎)觀君崛鬱&KR0018;竒¶
表便合劒佩趨明光(師曰西漢有明光宫/又詳見前數詩注中)胡爲小郡屢¶
奔走征馬未解風帆張我生夲自便江海忍恥未¶
去猶彷徨(縯曰周大夫閔周室/之㒹覆彷徨不忍去)無言贈君有長歎美哉¶
河水空洋洋(厚曰孔子將西見趙簡子至於河而聞竇鳴犢/舜華之死也臨河嘆曰美哉河水洋洋乎/之)¶
(不濟命/也夫)¶
　　　送文與可出守陵州(堯卿曰與可名同梓州塩亭縣/安㤗人皇祐元年馮京榜及第)¶
壁上墨君不解語(次公曰晋人以卿爲常以君爲重命竹謂/之君者王子猷也子猷常&KR0009;居空宅中便)¶
<pb:KR4d0078_SBCK_020-17b>¶
(令種竹或問其故但嘨詠指竹曰何可一日無此君邪此子猷命/竹謂之君也文與可善墨竹今先生又呼墨行爲墨君蓋甞作墨)¶
(君堂/記云)見之尚可銷百憂而况我友似君者素節凛¶
凛欺霜秋清詩健筆何足數(次公曰杜詩清詩近道/要又云健筆陵鸚鵡)逍¶
遥齊物追莊周(縯曰逍遥逰齊物/論莊十二篇名)奪官遣去不自覺曉¶
梳脫髮誰能収江邊亂山赤如赭(次公曰史記秦始/皇伐山樹赭其山)¶
陵陽正在千山頭知君逺别懷抱惡(謝安日與親友别輒/作數日惡杜使我不)¶
(能飱令我/惡懷抱)時遣墨君消我愁(師曰與可/善墨竹)¶
　　　送劉道原歸覲南康(堯卿曰道原名恕廬州人熈/寕二年爲祕書丞編修文字)¶
晏嬰不滿六尺長(厚曰史記晏子御者之妻語其夫曰晏/子長不滿六尺身相齊國名顕諸侯)髙¶
節萬仞陵首陽(縯齊崔杼弑莊公立景公而相之盟國人/曰所不與崔慶者讀未終晏子抄易其詞)¶
(曰嬰所不與唯忠於君利社稷者是與/有如上帝/乃歃首陽伯夷叔齊也)青衫白髮不自歎冨¶
<pb:KR4d0078_SBCK_020-18a>¶
貴在天那得忙十年閉户樂幽獨(師曰李頎詩十/年閉户頴水陽)百¶
金購書収散亡朅來東觀弄丹墨聊借舊史誅姦¶
彊(次公曰東觀言道原之爲史官也後漢述史於東/觀○援韓退之云誅奸䛕於旣死發潜徳之幽光)孔融不肯¶
下曹操(縯融見操雄詐漸著數不能/堪故發辭&KR0310;宕多致乖忤)汲黯本自輕張湯(援/張)¶
(湯深文苛刻黯罵曰天下謂刀/筆吏不可爲公卿果然必湯也)雖無尺箠當寸刃口吻排¶
擊含風霜自言静中閱丗俗有似不飲觀酒狂衣¶
巾狼籍又屢舞(任曰蓋寛饒曰我乃酒狂/詩云屢舞僛屢舞傞傞)旁人大𥬇供¶
千&KR0163;(次公曰李白短歌行云天/公見玉女太𥬇億千&KR0163;)交朋翩翩去畧盡惟我¶
與子猶徬徨丗人共弃君獨厚豈敢自愛恐子傷¶
(厚曰退之荅胡直均書云如生之徒於我厚者知其賢時或道之/於生未有所益也不知者乃用是爲謗不敢自愛懼生之無益而)¶
(有傷/也)朝來告别驚何速歸意巳逐征鴻翔匡廬先¶
<pb:KR4d0078_SBCK_020-18b>¶
生古君子(堯卿曰匡廬先生道原/父也致仕二十餘年矣)挂冠兩紀𩯭未蒼¶
(援曰晋陶弘景/挂冠神武門)定將文度置𦞃上(縯曰晋王述愛其子坦/之雖長大猶抱置𦞃上)¶
(文度坦/之字)喜動鄰里烹猪羊(縯曰古樂府木蘭歌鄰里/喜我歸磨刀霍霍向猪羊)君¶
歸爲我道姓字幅巾他日容登堂(厚曰東漢符融遊太/學師事少府李膺膺)¶
(風性髙簡甞每見融輒絶它賔客/聽其言論融幅巾奮褏談辭如雲)¶
　　　送張安道赴南都留䑓¶
我公古仙伯(次公曰道科有仙卿仙伯如集仙録大茅君傳/有云紫陽左公太極仙伯是也〇堯卿神仙王)¶
(知遠母夢靈鳯集因而有娠僧寳誌曰生子當爲神仙宗伯/其後知逺謂弟子曰吾漸游洞府仙曹除吾爲少室仙伯)超然¶
羡門姿(縯曰西漢郊祀志始皇遂東游海上求仙人羡門之属/應劭曰羡門名子髙古仙人也〇尭卿紫陽真人周義)¶
(山入蒙山遇羡門子乗白鹿執羽盖佩青旄之節侍從十餘玉女/真人乃再拜叩頭乞長生要訣羡門子曰子名在丹臺玉室中何)¶
(憂不仙先生以安道/有仙風道骨故云耳)偶懷濟物志遂爲丗所縻黄龍遊¶
<pb:KR4d0078_SBCK_020-19a>¶
帝郊簫韶鳯來儀(厚曰礼記龜龍在郊陬揚雄傳鳯凰巢/其樹黄龍遊其沼書簫韶九成鳯凰來)¶
(儀)終然反溟極豈復安籠池(次公曰晉潘安/仁云池魚籠鳥)岀入四¶
十年憂患未甞辭一言有歸意闔府諌莫移吾君¶
信英睿搜士及𦭘茨(堯卿曰當時/神宗皇帝)無人長者側何以¶
安子思(次公曰安道之所以去者以當時之不能用也必人主/堅留之而後可冀其住故用子思事言之孟子曰昔者)¶
(魯繆公無人乎子思之側則不能安子思又云子爲長者慮而/不及子思〇師曰按公赴詔獄招此詩以方平比子思之賢也)歸¶
來掃一室(次公曰後漢陳蕃甞閑處一室而庭宇蕪穢薛勤謂/蕃曰孺子何不洒掃以待賔客曰大丈夫當掃除天)¶
(下安事/一室乎)虚白以自怡(縯/曰莊子虚室/生白吉祥止止)遊於物之&KR0004;(厚曰/莊子)¶
(吾遊於/物之初)丗俗安得知我亦丗味薄因循𩯭生&KR0093;(子/仁)¶
(曰退之示爽詩吾老世味薄因循/致留連杜詩鄭公樗散𩯭成絲)出處良細事從公當¶
有時¶
<pb:KR4d0078_SBCK_020-19b>¶
　　　頴州&KR0004;别子由二首(堯卿曰熈寕四年十月東/坡赴杭州通判時黄門送)¶
(到頴州/相别)¶
征帆掛西風别淚滴清頴留連知無益惜此湏&KR0119;¶
景我生三度别(堯卿曰與黃門&KR0004;别於鄭州/門外次别鄭州今别頴州)此别尤酸¶
冷念子似先君木訥剛且静(縯曰論語剛/毅木訥近仁)寡辭眞吉¶
人介石乃機警(縯曰易吉人之辭寡又曰介于石不終日貞/吉〇師按公赴詔獄招此詩言弟曽争議新)¶
(法不合乞罷旣羙其去果/决亦是譏新法之不便也)至今天下士去莫如子猛嗟¶
我乆病狂意行無坎井(縯曰劉禹錫蛮子歌云腰/斧上髙山意行無舊路)有如¶
醉且墜(縯曰莊子醉者之墜車/雖疾不死其神全也)幸未傷輙醒從今得閑¶
暇黙坐消日永作詩解子憂持用日三省¶
近别不改容逺别涕沾胷咫尺不相見實與千里¶
<pb:KR4d0078_SBCK_020-20a>¶
同人生無别離誰知恩愛重始我來宛丘牽衣舞¶
兒童(子仁曰李白詩出門妻子強/牽衣又云兒女歌𥬇牽人衣)便知有此恨留我過¶
秋風秋風亦巳過别恨終無窮問我何年歸我言¶
歳在東(堯&KR0056;曰歳在/東辰夘年也)離合旣循環憂喜迭相攻悟此¶
長太息我生如飛蓬多憂髮早白不見六一翁(師/曰)¶
(歐陽公自号六一居士云吾家藏書三代巳來金石遺文一千/卷有琴一張有碁一局有酒一壷而吾身處其間是爲六一)¶
　　　壽州李定少卿岀餞城東龍潭上¶
山鵶噪處古靈湫亂沫浮涎遶客舟(無逸曰延平志/云苦竹潭在尤)¶
(溪縣西四十五里潭有五龍人常見之有漁者棹舟潭上/龍吐涎沫舟膠不能進自辰至午涎沫漸泮遂獲免焉)未暇¶
燃犀照竒&KR0017;(次公曰燃犀見仙遊潭詩注竒鬼字出張平子/思玄賦注曰梁北部有竒&KR0017;善效人之子姪昆)¶
(弟/云)欲將燒燕岀潜蚪(縯曰燕肉水族𥊏之今釣魚聚蛇其/術多以燕肉〇次公曰梁四公記載)¶
<pb:KR4d0078_SBCK_020-20b>¶
(震澤洞事次公曰龍畏蠟爱羙玉及空青而𥊏燕啓之武帝燒燕/五百放教羅子春以燒燕往而得宝珠蜀都賦下髙鵠出潜蚪〇)¶
(&KR0022;衡曰物𩔖相感志云龍之爲性麄猛而畏鐵爱玉/及空青而𥊏燒燕肉故食燕肉之人不可以渡江海)使君惜别¶
催歌管村巷驚呼聚玃猴北地他年頌遺愛&KR0026;魚¶
并記老莊周(見讀杜/詩注)¶
　　　送蔡冠卿知饒州(熈寧五/年壬子)¶
吾&KR0026;蔡子與人遊掀豗𥬇語無不可(吴曰杜詩倐忽/東西無不可)¶
平時儻蕩不驚俗臨事迂闊乃過我横前坑穽衆¶
所畏布路金珠誰不裹(次公曰先生詩案自言以譏當今/朝廷進用之人有逆其意者則設)¶
(坑穽以䧟之有順其意者則以/利誘之如以珠金布於道路)邇來變化驚何速昔號剛¶
彊今亦頗怜君獨守廷尉法(縯曰張釋之曰廷尉天下/之平也一傾而天下用法)¶
(皆爲輕重民安/所措其手足)晚歳&KR0077;理鄱陽柁莫嗟天𩦸逐羸牛¶
<pb:KR4d0078_SBCK_020-21a>¶
(縯曰賈&KR0105;弔屈原曰騰駕罷牛&KR0406;蹇驢&KR0006;𩦸垂兩耳/服塩車&KR0006;〇子仁杜詩錦樹行天馬跛足隨羸牛)欲試良玉¶
湏猛火(援曰淮南子鍾山之玉灼以鑪炭三/日三夜色澤不変得天地之精也)丗事徐&KR0026;真¶
夢寐人生不信長坎軻知君决獄有隂功(縯于定囯/父于公曰)¶
(我治獄多隂徳/子孫必有興者)他日老人酬魏顆(厚曰左傳魏顆以父治/命嫁其爱妾及輔氏之)¶
(役見老人結草以抗秦將杜回因𫉬之夜夢老人曰/余而所嫁婦人之父也尔用先人之治命余以是報)¶
　　　送岑著作¶
&KR0180;者常以静静豈&KR0180;者徒拙則近於直而直豈拙¶
歟夫子静且直雍容時卷舒嗟我復何爲相得&KR0172;¶
有餘我本不違丗而丗與我殊(次公曰太白詩我本/不弃丗丗人自弃我)拙¶
於林間鳩&KR0180;於冰底魚人皆𥬇其狂子獨憐其愚¶
直者有時信(平)静者不終居而我&KR0180;拙病不受砭¶
<pb:KR4d0078_SBCK_020-21b>¶
藥除臨行怪酒薄巳與别淚俱後㑹豈無時遂恐¶
岀處踈惟應故山夢隨子到吾廬(次公曰淵明詩吾/亦愛吾廬詳此詩)¶
(末句則岑著作/赴官眉州也)¶
　　　送張職方吉甫赴閩漕六和寺中作(堯祖/曰按)¶
(杭州圗經云六和塔在龍山月輪峯開寳/三年智果禅師始建塔因即其地造寺)¶
羡君超然鸞鶴姿江湖欲下還飛去空使吴兒怨¶
不留青山漫漫七閩路門前江水去掀天寺後清¶
池碧玉環(次公曰六和寺後有池蘇子美所賦金鯽/魚是也又劉禹錫詩云水遶亭䑓碧玉環)君如大¶
江日千里我如此水千山底¶
　　　送張軒民寺丞赴省試¶
龍飛甲子蓋豪英(次公曰李白詩談𥬇盡豪英而豪英字本/岀袁盎云天子所與共六尺輿者皆天下)¶
<pb:KR4d0078_SBCK_020-22a>¶
(豪英/也)甞喜吾猶及老成人競春蘭𥬇秋菊(縯曰煙花/錄煬帝曰)¶
(春蘭秋菊各一時之芳〇次公曰/陳崇業云蘭菊異芳胡有廢者)天教明月伴長庚(次公曰/長庚太)¶
(白也退之詩云東方未明/大星没獨有太白對殘月)傳家各自聞詩禮(次公曰論語/云聞詩聞礼)¶
與子相逢亦弟兄洗眼上林看躍馬(次公曰上林漢/𫟍名以言京師)¶
(&KR0002;瓊林𫟍者乃新先軰所宴之處史記/蔡澤云躍馬食肉冨貴四十三年足矣)賀詩先到古宣城¶
(伯父與太平州張/侍讀同年此其子)¶
　　　次韻孫莘老見贈時莘老移廬州因以别之¶
爐鎚一手賦形殊造物無心敢忘渠我本踈頑固¶
當爾子猶淪落况其餘龔黄側畔難言政(援曰龔/遂爲勃)¶
(海太守黄霸爲頴川太守/皆有善政在前漢循吏傳)羅趙前頭且眩書(莘老見&KR0091;政/事與書而莘)¶
(老書至不工○厚曰晋衛恒傳羅叔景趙元嗣與張伯英並時見/&KR0091;故伯英自&KR0091;上比崔杜不足下方羅趙有餘〇次公曰劉禹錫)¶
<pb:KR4d0078_SBCK_020-22b>¶
(詩沉舟側畔千帆過/病樹前頭萬木春)惟有陽𨵿一柸酒(縯曰王維詩勸君/更盡一柸酒西出)¶
(陽関無/故人)慇懃重唱贈離居(厚曰李白代&KR0009;情人楚詞躰云/使青鳥&KR0006;衘書恨獨𪧐&KR0006;離居)¶
　　　贈别¶
青鳥衘巾乆欲飛(縯曰太平廣記漢武故事七月七日於永/華殿齋西王母來至有二青鳥扶持王母)¶
(旁〇厚曰杜詩楊花雪落/覆曰蘋青鳥飛去衘紅巾)黃鶯别主更悲啼(援曰唐韓晃/鎭浙西戎昱)¶
(爲部内刺史有官妓善歌色亦閑妙昱情属至厚滉聞其能召置/籍中昱爲詞以送云送容春風湖上亭柳條藤蔓繫人情黄鶯乆)¶
(住渾相識欲别頻啼四五声/妓至唱戎此詞滉即時歸之)慇懃莫忘分𢹂處湖水東¶
邉鳯嶺西¶
　　　席上代人贈别三首¶
淒音怨亂不成歌縱使重來奈老何淚眼無窮似¶
梅雨(次公風士記夏至/前雨名/黄梅雨水/潤士溽三月雨謂之迎梅五月雨曰送梅)一畨匀了一畨多¶
<pb:KR4d0078_SBCK_020-23a>¶
天上麒麟豈混塵(縯曰南史徐陵母臧氏甞夢五色雲化爲/鳯集左肩上巳而誕陵年数歳家人𢹂以)¶
(候宝誌誌摩其頂/曰天上石麒麟也)籠中翡翠不由身(次公曰籠中翡/翠見白樂天詩)那¶
知昨夜香閨裏更有偷啼暗别人¶
蓮子擘開湏見憶楸枰着盡更無期破衫&KR0077;有重¶
逢處一飯何曽忘&KR0077;時(次公曰此吴歌格借字寓意也古/詩有云圍碁燒敗襖看子故依然)¶
(乃此格矣蓮子曰菂菂中公荷曰薏湏見臆以菂之薏言之楸枰/碁槃也杜牧詩云玉子紋楸一路饒則此楸謂之矣更無期以碁)¶
(言之重縫處以縫綻之縫隠之/也忘却時以匙七之匙隱之也)¶
　　　送杭州杜戚陳三&KR0122;罷官歸郷(師曰熈/寕元年)¶
秋風摵摵鳴枯蓼(次公曰摵音所革反潘安仁秋興賦庭/樹摵以灑落&KR0006;勁風勵而吹帷注摵葉)¶
(落貌李善曰摵枝空之貌〇/任曰韓詩摵摵井梧踈更殞)船閣荒村夜悄悄正當逐¶
客斷腸時君獨歌呼醉連曉(厚曰漢曹參傳相舎後園/近吏舎日飲歌呼參聞之)¶
<pb:KR4d0078_SBCK_020-23b>¶
(乃反取酒張坐飲/大歌呼與相和)老夫平生齊得䘮尚戀微官失輕矯¶
君今憔悴歸無食五斗未可秋毫小(縯曰陶渊明云/吾不能爲五斗)¶
(米折腰事郷里小兒〇次公曰/莊子莫大於秋毫而大山爲小)君言失意能幾時月啖蝦¶
蟇行復皎(厚曰盧仝月蝕詩傳聞古老說蝕月蝦蟇精〇次公/曰先生詩話云玉川子作月蝕詩以爲蝕月者月之)¶
(蝦蟇也梅聖俞作日蝕詩云食日者三足烏也此固因俚&KR0003;以寓/其意也戰國䇿日日月暈於外其賊在内則俚說亦當矣〇師曰)¶
(盧仝詩嗚呼人養虎&KR0013;虎齧天媚蟇&KR0013;蟇瞎又云衆星盡原赦一/蟇獨誅磔腹肚忽脫落依舊掛穹碧光彩未蘇來惨澹一片白奈)¶
(何萬里光受/此吞吐厄)殺人無驗中不快此恨終身恐難了(次/公)¶
(曰平時讀此詩未痛解及&KR0026;先生詩案而後釋然盖杭州録事參/軍杜子房司户陳珪司理戚秉道各爲承受勘夏香事本路提刑)¶
(陳睦舉駮差張&KR0002;濟重勘上件三貟官因此衝替月啖蝦蟇行復/皎言陳睦張&KR0002;濟蒙蔽朝廷殺人無験中不快詩案作終不决意)¶
(者欲致夏香以死罪而杜陳戚三&KR0122;不敢/以死處之則殺人爲無憑験終不决也)徇時所得能幾何¶
隨手巳遭憂患繞(堯卿曰張&KR0002;濟/非乆亦&KR0013;劾)期君正似種𪧐麥¶
<pb:KR4d0078_SBCK_020-24a>¶
忍飢待食明年麨(次公曰酉人呼/擣麥屑爲麨)¶
　　　次韻周長官壽星院同餞魯少卿¶
琉璃百頃水仙家(縯曰杜詩天地黯慘忽異色波濤萬頃/推琉璃○師杭州西湖上有水仙王廟)¶
(也)風静平湖響釣車寂歷踈松欹晚照(次公曰刘禹/錫詩寂歷斜)¶
(陽照/懸鼔)伶俜寒蝶抱秋花困眠不覺依蒲褐歸路相¶
將踏桂華(縯曰唐垂拱中天台桂子落十餘日方止〇子仁曰/桂華意指月也胡𤓰反舊注引天台桂子非是不然)¶
(&KR0077;成重押/花字韻矣)更着綸巾披鶴氅他年應作畫圖誇(厚曰/綸巾)¶
(則晉人白綸巾也王恭於雪中披鶴氅而行孟昶視之曰神/仙中中也恭美姿儀人多&KR0159;恱戓目之云濯濯如春月柳)¶
　　　杭州牡丹開時僕猶在常潤周令作詩見¶
　　　&KR0009;次其韻復次一首送赴闕¶
羞歸應爲&KR0018;花期巳見成隂結子時(厚曰唐闕記載/杜牧之詩自是)¶
<pb:KR4d0078_SBCK_020-24b>¶
(尋春去較遲不湏惆悵怨芳時狂/風落盡深紅色緑葉成隂子滿枝)與物寡情怜我老遣春¶
無恨頼君詩玉臺不見朝酣酒(次公曰南部新書載李/正封詩國色朝酣酒天)¶
(香夜染衣上指楊妃曰粧臺前飲以一紫金盞酒則正封/之詩見矣○師曰東晋温嶠娶姑之女以玉鏡臺爲禮物)金縷¶
猶歌空折枝(縯曰杜秋娘金陵女也年十五爲李錡妾甞爲/錡唱詞云&KR0134;君莫惜金縷衣&KR0134;君湏惜少年時)¶
(花開堪折直湏折莫待無花空/折枝見杜牧之杜秋娘詩序)從此年年定相見欲師老¶
圃問樊遲(師曰燓遲請學爲圃/孔子曰吾不如老圃)¶
莫&KR0018;黄花九日期人生窮逹可無時十年且就三¶
都賦(厚曰左思欲賦三都乃詣著作郎張載訪岷卭之事遂構/思十年門庭藩溷皆著紙筆遇得一句即便䟽之自以其)¶
(所見不博求爲祕書郎及賦成豪/貴之家競相傳冩都城爲之紙貴)萬户終輕千首詩(縯杜/牧之)¶
(詩云誰人得似張公/子千首詩輕万戸侯)天静傷鴻猶戢翼(次公曰傷鴻事暗/用戰國䇿更羸虚)¶
(弦而落傷鴈也○師曰唐/傳奕傳傷弓之禽驚曲木)月明驚鵲未安枝(任曰月明/星稀烏鵲)¶
<pb:KR4d0078_SBCK_020-25a>¶
(南飛遶樹三匝何枝/可依見魏武帝詩)君看六月河無水萬斛龍驤到自¶
遲(次公曰龍&KR0750;大舟也蓋言無援以濟則大/才難進如同無水而龍&KR0750;之舟不行也)¶
　　　送叚屯田分得于字¶
&KR0134;農使者古大夫不惜春衫踐泥塗王事靡盬君¶
甚劬奉常客卿虬兩&KR0161;(次公曰&KR0134;農使者指叚屯田也奉/常客卿喬太博也應爲太常愽士)¶
(矣虬湏字崔琰對賔客虬/湏直視唐有虬湏公傳)東武縣令天馬駒(縯曰大宛囯/有善馬生駒)¶
(皆汗血號/曰天馬子)泮宫先生非俗儒(任曰時趙早/卿爲郡教授)相與野飲四¶
子俱樂哉此樂城中無溪邉䇿杖自𢹂壷腰笏不¶
煩何易于(厚曰唐何易于爲益昌令太守崔朴遊宴江上索民/挽舟易于腰笏挽焉太守問&KR0250;對曰民方耕桑不可)¶
(役縣令閑睱當任/其勞朴慙乃罷)膠西病守老且迂(師曰公時/爲宻州守)空齋愁¶
坐紛墨朱(縯曰蘇綽爲周行臺左丞始制文案/程式朱出墨入及計帳户籍之法)四十豈不¶
<pb:KR4d0078_SBCK_020-25b>¶
(南飛遶樹三匝何枝/可依見魏武帝詩)君看六月河無水萬斛龍驤到自¶
遲(次公曰龍&KR0750;大舟也蓋言無援以濟則大/才難進如同無水而龍&KR0750;之舟不行也)¶
　　　送叚屯田分得于字¶
&KR0134;農使者古大夫不惜春衫踐泥塗王事靡盬君¶
甚劬奉常客卿虬兩&KR0161;(次公曰&KR0134;農使者指叚屯田也奉/常客卿喬太博也應爲太常愽士)¶
(矣虬湏字崔琰對賔客虬/湏直視唐有虬湏公傳)東武縣令天馬駒(縯曰大宛囯/有善馬生駒)¶
(皆汗血號/曰天馬子)泮宫先生非俗儒(任曰時趙早/卿爲郡教授)相與野飲四¶
子俱樂哉此樂城中無溪邉䇿杖自𢹂壷腰笏不¶
煩何易于(厚曰唐何易于爲益昌令太守崔朴遊宴江上索民/挽舟易于腰笏挽焉太守問&KR0250;對曰民方耕桑不可)¶
(役縣令閑睱當任/其勞朴慙乃罷)膠西病守老且迂(師曰公時/爲宻州守)空齋愁¶
坐紛墨朱(縯曰蘇綽爲周行臺左丞始制文案/程式朱出墨入及計帳户籍之法)四十豈不¶
<pb:KR4d0078_SBCK_020-26a>¶
知頭顱(縯曰摭遺載陶弘景與從兄書云昔仕䆠期四十左右/作尙書郎&KR0048;投簮髙邁令三十六方作奉朝請頭顱可)¶
(知不如/早去)畏人不出何其愚¶
　　　送李供備席上和李詩¶
家聲赫奕蓋并凉也解微吟錦瑟傍(縯曰杜詩何時/詔此金錢㑹暫)¶
(醉佳人/錦瑟傍)擘水取魚湖起浪引杯看劒坐生光(任曰杜詩/撿書燒燭)¶
(短看劒/引杯長)風流别後人人憶才氣歸來種種長不用更貪¶
窮事業(師曰歐陽永叔作梅聖俞詩序云/非詩能窮人殆窮者而後工也)風騷分付與沉¶
湘(縯曰楚屈原爲三閭大夫遭上官大夫之譛悲愁&KR0104;思而作/離騷自投汨羅而死〇次公曰李竒注揚雄反騷欽弔楚之)¶
(湘纍曰屈原赴/湘死故曰湘纍)¶
　　　送趙寺丞&KR0009;陳海州¶
景䟽樓上喚蛾眉君到應先誦此詩(次公曰海州即/東海郡也二䟽)¶
<pb:KR4d0078_SBCK_020-26b>¶
(之郷故有/樓曰景䟽)&KR0002;見孟公投轄飲(縯曰陳遵字孟公每大飲賔客/滿堂輙関門取客車轄投井中)¶
(雖有急終/不得去)莫忘衝雪送君時(堯卿曰子美詩/北歸衝雨雪)¶
　　　送喬施州(堯卿曰名叙字禹功甞以太博/換左藏知欽州其後除知施州)¶
恨無&KR0018;郭田二湏(厚曰史記蘇秦曰使我有洛陽&KR0018;/郭田二頃豈能佩六國相印乎)空有¶
載行書五車(厚曰莊子惠施多方其書五車〇縯曰李襲譽謂/子孫吾&KR0018;京田十湏耕之足以食江都書數車力)¶
(讀可求進〇堯卿曰杜詩男兒湏讀五車/書禹功貧甚但有書數千卷隨車載行)江上青山橫絶¶
壁雲間細路躡飛蛇雞號黒暗通蠻貨(胡人謂犀/爲黒暗○)¶
(希聲曰酉陽雜爼云犀角通者其理有倒挿正挿腰鼓挿倒者一/半巳下通正者一半巳上通腰鼔者中斷不通故波斯謂牙爲白)¶
(暗犀爲黒暗〇縯曰靈犀之角雞見其影則鳴太公使南宫适至/義渠得駭雞犀以獻商紂○次公曰抱朴子曰通天犀有一白理)¶
(如緑者以盛米置羣雞中雞欲往啄/米至輒驚&KR0077;故南人名曰駭雞犀也)蜂閙黃連採&KR0097;花(次/公)¶
(曰本草言有苦&KR0097;/蓋蜂採黃連爲之)共怪河南門下士不應萬里向長¶
<pb:KR4d0078_SBCK_020-27a>¶
沙(喬受知於吴丞相而施州風士大𩔖長沙〇縯曰河南守吴公/聞賈&KR0105;秀才召置門下文帝立聞吴公治爲天下第一徴爲廷)¶
(尉吴公乃言&KR0105;年少頗通書上召以爲博士議/以任公卿絳&KR0517;之屬盡害之以&KR0105;爲長沙太傅)¶
　　　送范景仁遊洛中¶
小人真闇事閑退豈公難(按公詩案招此譏當時所用/之人以小才而當大任闇於)¶
(事理以進爲榮/以退爲辱也)道大吾何病(縯曰顔淵曰夫子之道至大/故天下莫能容雖然不容何)¶
(病)言深聽者寒憂時雖早白(子仁曰按先生甞誌范公/墓云宋仁宗即位三十五)¶
(年未有繼嗣公獨&KR0108;曰事有大於此者乎即上䟽請檡宗室賢者/異其禮物而試之政事以繫天下心聞者爲之股栗章累上不報)¶
(待罪百餘日章十/九上&KR0161;髪爲白)住丗有還丹(子仁曰李白詩云待吾/還丹成投跡歸此地)得¶
酒相逢樂無心所遇安去年行萬里蜀路走千盤¶
投老身彌健登山意未䦨西遊爲櫻笋東道盡鵷¶
鸞杖屨𢹂兒去園亭借客看折花斑竹寺弄水石¶
<pb:KR4d0078_SBCK_020-27b>¶
樓灘(縯曰石樓在何/南龍門伊水中)鬻馬衰憐白(厚曰白居易致仕洛/中旣老又病風於是)¶
(欲去經費之冗長者將鬻/其駱馬馬悲鳴復留之)驚雷怯𥬇韓(援曰韓愈與盧仝/樊宗師同謁少室)¶
(山人李渤題名刻於天封宫石柱上記龍潭遇雷事宫即唐嵩陽/觀〇堯卿曰退之題名云元和四年三月二十六日余與著作佐)¶
(郎樊宗師處士盧仝同自洛中至少室謁拾遺公李渤宗師次玉/泉寺疾作歸明日遂與渤仝道士韋濛僧惠榮並少室而東抵衆)¶
(寺上太室中峯𪧐封禅壇下石室遂自龍潭寺下釣龍潭水遇雷/明日觀啓母石入此觀與道士趙元遇乃歸此乃唐嵩陽觀所題)¶
(也)蘚書摽洞府(歐陽永叔嘗遊嵩山日暮於絶壁上見苔蘚/成文云神清之洞明日復尋不見〇堯卿曰)¶
(按頴陽石唐山一峯特峙𫝑雄秀獨支徑通絶頂有石室邢和璞/筭心處治平中許昌齡者安丗之諸父也蚤得神仙術杖策來居)¶
(天下傾焉後游太清宫時歐陽文忠公守亳社公生平不喜佛老/聞之要致郡舎與語豁然有悟贈之詩曰緑髪青瞳瘦骨輕飄然)¶
(乗鶴去吹笙郡齋獨坐風生竹疑是孫登長嘯聲公集中有贈許/道人及石唐山隠者皆昌齡也一日公問道許告以公屋宅已壞)¶
(難復語此但明了前境猶庶幾焉且道公昔遊嵩山見神清洞事/公黙有所契語祕不傳後公歸汝隂臨薨以詩&KR0009;之曰石唐仙室)¶
(紫雲深頴陽真人此筭心真人巳去升寥廓歳歳嵓花自開落我/昔曽爲洛陽客偶向嵓前坐磐石四字丹書萬仞崖神清之洞鏁)¶
<pb:KR4d0078_SBCK_020-28a>¶
(樓䑓雲深路絶無人到鸞鶴今/應待我來事出蔡鞗西清詩話)松蓋偃天壇試與劉夫子¶
重尋靖長官(劉几云曽見人嵩山幽絶處眼光如猫意其爲/靖長官也〇師曰靖長官唐末五代之人得道)¶
(不死/云云)新添(歐公又嘗書昌齡詩南莊相/對北莊居更入深山十里餘幽路每尋樵徑/上眞心還與丗情踈雲中狗吠流星過天外雞鳴曉日&KR0004;昨日有人相問訊)¶
　　　次韻景仁留别(旋將落葉冩回書)¶
公老我亦衰相見恨不數臨行一杯酒(次公曰杜詩/何時一樽酒)¶
(重與細/論文)此意重山岳歌詞白紵清(厚曰吴孫皓時作白紵/歌詳見前謝陳季常惠)¶
(一揞巾/詩注)琴弄黃鍾濁(縯曰鄒忌言琴曰大絃濁以春温者君/也聲中於宫宫爲君五聲之本生於黄)¶
(鍾琴有/黄鍾調)詩新眇難和飲少僅可學欲參兵部選有力¶
誰如&KR1400;(次公曰朝野僉載云崔湜爲吏部侍郎掌銓有選人/白湜曰某能翹関&KR0018;米湜𥬇曰&KR0002;壯何不求選兵部)¶
(荅曰外議謂崔侍郎下有氣力者即得/選左傳曰&KR1400;有力焉能投蓋于稷門)且作東諸侯山城¶
雄鼔角南遊許過我不憚千里邈(援曰吕安與嵆康/每一相思千里命)¶
<pb:KR4d0078_SBCK_020-28b>¶
(駕)會當聞公來倒屣髪一握(縯曰蔡邕聞王粲在門倒/屣迎之周公一沐三握髪)¶
(一飯三吐哺恐/失天下之士)¶
　　　送魯元翰少卿知衛州¶
冗士無處着&KR0009;身范公園(倬曰子由文集載子瞻兄始/與元翰皆倅杭州及自彭城)¶
(還止都門寓居范景/仁東園元翰時相過)桃花忽成隂薺麥秀巳繁閉門春¶
晝永唯有黃蜂喧誰企月𢹂酒共醉榆柳村髯卿¶
獨何者一月三到門我不往拜之髯來意彌敦(次/公)¶
(曰魯元翰有髭髯故以髯&KR0091;之如諸葛亮與関羽書曰孟起一丗/之傑黥彭之徒當與益德並驅争先猶未&KR0002;髯之絶倫逸羣也羽)¶
(美須髯故亮/謂之髯也)堂堂元老後亹亹仁人言(厚曰謝安弱冠/詣王濛清言良)¶
(乆乃去濛子脩曰向客何如大人濛曰此客亹亹爲來逼人〇次/公曰元脩傳王衍族子敦謂衍曰阮宣子可與言衍曰吾亦聞之)¶
(但未知其/亹亹之處)憶在錢塘歳情好均弟昆時於冰雪中𥬇¶
<pb:KR4d0078_SBCK_020-29a>¶
語作春温欲飲徑相覔夜開叢竹軒搜尋到篋笥¶
鮓&KR0701;無復存毎愧煙火中玉腕親炮燔(任曰小說載/詩云吹火紅)¶
(唇動揎薪玉腕斜遥&KR0026;煙裏靣/恰似霧中花事見孟啓本事詩)别來今幾何相對如夢¶
魂告我當北渡新詩侑淸樽坡陁太行𪋤汹湧黃¶
河翻仕䆠非不遇王畿西北垣斯民如魚耳見網¶
則驚奔皎皎千丈清不如尺水渾刑政雖首務念¶
當養其源一聞袴襦音(縯曰後漢廉范人歌之曰廉/叔度來何暮昔無&KR0237;今五袴)盗賊¶
安足論¶
　　　次韻子由送蔣夔赴代州學官¶
功利争先變法&KR0004;典刑獨守老成餘(縯曰詩雖無老/成人尚有典刑)¶
窮人未信詩能爾(厚曰歐陽永叔云非詩能/窮人殆窮者而後工也)𠋣市懸知¶
<pb:KR4d0078_SBCK_020-29b>¶
繡不如(縯曰太史公曰農不如工工/不如商刺繡文不如𠋣市門)代北諸生漸狂簡牀¶
頭雜說爲爬梳(次公曰晋王濟甞詣/王湛見牀頭周易)歸來問鴈吾何敢¶
疾丗王符解著書(縯曰王符隠居著書三十篇以譏當丗/得失號曰潜夫論皇甫規解官歸安定)¶
(人有以貨得鴈門太守者亦去職還家書刺謁規規卧不迎旣入/而問卿在郡食鴈羙乎頃又曰王符在門規素聞符名乃驚遽而)¶
(起衣不及帶屣履迎門援符手而還與同坐極&KR0172;時人/爲之語曰徒見二千石不如一逢掖言書生道義之貴)¶
　　　送顔復兼&KR0009;王鞏(堯卿復字長/道鞏字定國)¶
彭城居官冷如水誰從我游顔氏子(秦易係辝云顔/氏之子其殆庶)¶
(幾/乎)我衰且病君亦窮衰窮相守正其理胡爲一朝¶
捨我去輕衫觸熱行千里(縯曰杜詩昔問今/何官觸熱向武威)問君無乃¶
求之歟(任曰論語夫子求/之歟抑與之歟)荅我不然聊爾耳(厚曰晋阮/咸曰未能)¶
(免俗聊/復爾耳)京師萬事日日新(師曰刘禹錫詩不改/南山色其餘事事新)故人如故¶
<pb:KR4d0078_SBCK_020-30a>¶
今有幾君知牛行相君宅扣門但覔王居士(師曰/謂王)¶
(鞏/也)清詩草聖俱入妙(師曰衛&KR0106;傳張伯英下筆必爲/楷則至今尤寳其書謂之草聖)别¶
後&KR0009;我書連紙苦恨相思不相見約我重陽嗅霜蘂¶
君歸可喚與俱來未應指日方進擬太一老僊閑¶
不岀(張安道爲/太一宫使)踵門問道今時矣因行過我路幾何¶
願君推挽加鞭箠吾儕一醉豈易得買羊酤酒從¶
今始(縯曰退之詩買/羊酤酒謝不敏)¶
　　　&KR0004;别子由¶
我少知子由天資和而清(次公曰孟子曰伯夷聖/之清柳下惠垩之和)好學¶
老益堅表裏漸融明豈獨爲吾弟要是賢友生(次/公)¶
(曰在先生與子由當如此矣子由爲/先生畫賛亦云人曰吾兄我曰吾師)不見六七年微言誰¶
<pb:KR4d0078_SBCK_020-30b>¶
與賡常恐坦率性(倬云宋濟老於場屋甞試誤落官韻拊膺/曰宋五坦率矣名甚著盧氏雜說云唐德)¶
(宗夏中微行西明寺宋濟葛巾犢鼻抄書上曰茶請一椀濟曰鼎/水方煎此有茶末可自潑之上又曰作何事業是何姓名濟曰姓)¶
(宋第五應進士㪯湏吏聞呼官家濟皇懼上曰宋五坦/率後聞礼部放榜上令探濟無名上曰宋五又坦率)放縱不¶
自程㑹合亦何事無言對空枰使人之意消(縯曰/莊子)¶
(南郭順子正容以悟/物使人之意也消)不善無由萌森然有六女包裹布¶
與荆(縯曰梁鴻妻/荆釵布裙)無憂頼賢婦藜藿等大烹使子¶
得行意青衫陋公卿明日無晨炊倒床作雷鳴(次/公)¶
(云退之石鼎聮句序云/道士𠋣墻睡鼻息如雷)秋眠我東閣夜聽風雨聲(見與/子由)¶
(别於鄭州/西門外詩)懸知不乆别妙理重細評昨日忽出門孤¶
州轉西城歸來北堂上古屋空崢嶸退食悞相從¶
入門中自驚南都信繁㑹人事水火争(次公曰南都/則南京也時)¶
<pb:KR4d0078_SBCK_020-31a>¶
(子由從張文定簽書南京判官爲此别也/師/曰退之石鼎聮句詩謬當鼎鼐間妄使水火爭)念當閉閤坐頽¶
然&KR0009;聾盲妻子亦細事文章固虚名㑹湏掃白髪¶
不復用黃精(縯曰杜詩掃除白髪黃/精在君看他時氷雪容)¶
　　　臺頭寺雨中送李&KR0022;直赴史館分韻得憶¶
　　　字人字兼&KR0009;孫巨源二首¶
霜林日夜西風急老送君歸百憂集(厚曰杜詩強將/𥬇語供主人悲)¶
(見生涯/百憂集)清歌窈眇入行雲(次公曰列子言秦青之/歌聲振林木響遏行雲)雲爲不¶
行天爲泣(次公曰杜詩真宰上訴天應泣/師曰五行志無雲而雨爲雨泣)紅葉黃花秋正¶
亂白魚紫蟹君湏憶(次公曰白魚紫蟹言徐州所有之物/老杜用白魚屢矣如云白魚如切玉)¶
(又云白魚一𩀱/一不受釣是巳)慿君說向髯將軍(縯曰孫&KR0096;爲張遼所敗/遼問降人向有紫髯將)¶
(軍爲誰曰/孫㑹稽)衰𩯭相逢應不識(堯卿曰劉夷甫詩相逢應不/識歸去夢青樓文忠公詩云)¶
<pb:KR4d0078_SBCK_020-31b>¶
(滁人思我雖未忘/見我今應不能識)¶
珥耳西歸近紫宸(縯曰魏畧曰殿中侍御史簮曰筆側階/而立士問曰此何官也辛毗曰御史簮)¶
(筆書過上帝所居曰/宸紫微大帝之座也)大平典𠕋不縁麟(次公曰不縁麟言司/馬子長也司馬子長)¶
(作史記亦以𫉬麟而起〇師曰杜預左傳序孔子/絶筆於𫉬麟一句者所感而起故所以爲終也)付君此事寜¶
論晉(厚曰晉陳壽撰三國志時人&KR0091;其有良/史之才張華謂壽曰當以晉書相付)載我當時舊過¶
秦(縯曰賈&KR0105;作過秦論司馬遷取之以賛項羽班固因之〇次公/曰按詩按熈寜十年九月内李清臣差知國史軾作詩送清臣)¶
(云付君此事寜論晉載我當時舊過秦軾於宋仁宗朝曽進論徃/古得失賈&KR0105;漢文帝時人論秦之過失作過秦論史記載之軾妄)¶
(以賈&KR0105;自比意欲李清臣於國史中載軾所進論/倬曰文選左太冲詩著論惟過秦作賦擬子虚)門外想無¶
千斛米(厚曰晉陳壽傳丁儀丁廙有盛名於魏陳壽謂其子/曰可覔千斛米當爲尊公作佳傳子不與竟不作傳)¶
墓中知有百年人(縯曰漢末有發前漢宫人冢者宫人猶活/問漢時宫中事說之皆了了有次緒又發)¶
(范明友奴冢奴亦三百五十餘矣說霍光廢立之際多與漢書相/應者〇次公曰廣記載鄭郊謁友人於陳蔡路逢一冢有竹二竿)¶
<pb:KR4d0078_SBCK_020-32a>¶
(滁人思我雖未忘/見我今應不能識)¶
珥耳西歸近紫宸(縯曰魏畧曰殿中侍御史簮曰筆側階/而立士問曰此何官也辛毗曰御史簮)¶
(筆書過上帝所居曰/宸紫微大帝之座也)大平典𠕋不縁麟(次公曰不縁麟言司/馬子長也司馬子長)¶
(作史記亦以𫉬麟而起〇師曰杜預左傳序孔子/絶筆於𫉬麟一句者所感而起故所以爲終也)付君此事寜¶
論晉(厚曰晉陳壽撰三國志時人&KR0091;其有良/史之才張華謂壽曰當以晉書相付)載我當時舊過¶
秦(縯曰賈&KR0105;作過秦論司馬遷取之以賛項羽班固因之〇次公/曰按詩按熈寜十年九月内李清臣差知國史軾作詩送清臣)¶
(云付君此事寜論晉載我當時舊過秦軾於宋仁宗朝曽進論徃/古得失賈&KR0105;漢文帝時人論秦之過失作過秦論史記載之軾妄)¶
(以賈&KR0105;自比意欲李清臣於國史中載軾所進論/倬曰文選左太冲詩著論惟過秦作賦擬子虚)門外想無¶
千斛米(厚曰晉陳壽傳丁儀丁廙有盛名於魏陳壽謂其子/曰可覔千斛米當爲尊公作佳傳子不與竟不作傳)¶
墓中知有百年人(縯曰漢末有發前漢宫人冢者宫人猶活/問漢時宫中事說之皆了了有次緒又發)¶
(范明友奴冢奴亦三百五十餘矣說霍光廢立之際多與漢書相/應者〇次公曰廣記載鄭郊謁友人於陳蔡路逢一冢有竹二竿)¶
<pb:KR4d0078_SBCK_020-32b>¶
(鄭爲詩曰冢上兩竿竹風吹常裊裊冢中人賡之曰下有百年人長/眼不知曉先生之意言必不如陳壽之希求當念墓下之人而/發)¶
(其潜/光也)看君兩眼明如鏡休把春秋坐素臣(縯曰韓愈/謂自古作)¶
(史不有天禍必有人刑左丘明紀春秋時事以失明〇厚曰杜預/序左氏言仲尼素王丘明素臣〇次公曰先生之意言&KR0022;直眼如)¶
(明鏡知所去取當知春/秋非&KR0002;丘明之失明也)¶
　　　　送李公恕赴闕¶
君才有如切玉刀(縯曰周穆王征西戎西戎献昆吾之劒長/尺有咫錬鋼赤刄切玉如泥○援曰漢武)¶
(故事於建章别造華殿四夷珍寳充之火浣布切玉刀不可勝數/次公曰切玉事二其一是劒則歐陽率更𩔖書劒部引古列子云)¶
(西戎献昆吾之劒於周穆王切玉如泥其一是刀徐光禄𩔖書刀/部云昆吾割玉刀見十洲記周穆王時西湖献刀切玉如土白傳)¶
(𩔖書於劒部所載同率更於刀部所載同光禄又引孔叢子西戎/利刀秦王得之割玉如泥舊注兩家其一引昆吾之劒與先生用)¶
(切玉刀字背矣其一引漢武故事&KR0077;是/刀事然在徐光禄白傳所引之後矣)見之凛凛寒生毛¶
願隨壯士斬蛟蜃(縯荆佽飛澹臺㓕明周處鄧遐許旌陽皆/古斬蛟者〇次公曰王粲刀銘曰陸剸犀)¶
<pb:KR4d0078_SBCK_020-33a>¶
(兕水截鯨鯢則/用言刀無害)不願腰間纒錦絛(次公曰杜甫大/食寳刀詩云蒼)¶
(水使者/捫赤絛)用違其才志不展(次公曰晉殷浩傳桓温每/輕浩甞謂郄超曰浩有德)¶
(有言向使作令僕足以儀刑百揆朝廷用/違其才耳〇師曰唐房琯賛用違所長)坐與胥吏¶
同疲勞忽然眉上有黄氣(厚曰退之詩城上赤/雲呈勝氣眉間黄色)¶
(見歸/期)吾君漸欲収英髦立談左右俱動色一¶
語徑破千言牢(縯退之淮西碑萬口附/和并爲一談牢不可破)我頃分符在東武¶
(次公曰漢文帝爲竹使符/與太守分之東武宻州也)脫略萬事唯嬉遨(次公曰江淹恨/賦云脫畧公卿)¶
(跌宕文史〇師曰後漢馬援爲隴西太守諸曹時白/事援曰此丞椽之聀何足相煩頗哀老子使得遊遨)盡壞屏障¶
通内外(援曰晉阮籍傳文帝輔政籍甞從容言於帝曰籍曽遊/東平楽其風土帝大恱即拜東平相籍乗驢到郡壞府)¶
(舎屏障内外相望法/令清簡旬日而還)仍呼&KR0016;曹爲馬曹(縯曰晉王徽之爲/桓冲&KR0016;兵參軍冲)¶
(問&KR0056;署何曹對曰似是馬曹又問管幾馬曰不知/馬何由知數又問馬比死多少曰未知生焉知死)君爲使者見¶
<pb:KR4d0078_SBCK_020-33b>¶
不問反更對飲持𩀱螯(次公曰對飲惜用曹參傳相舎後/園近吏舎吏舎日飲&KR0172;呼從吏患)¶
(之乃請參遊後園幸相國召按之乃反取酒張坐歌呼與相和〇/厚曰晋畢卓甞謂人曰得酒滿數百斛舡四時羙味置两頭右手)¶
(持酒杯左手持蟹螯拍浮/酒舡中便足了一生矣)酒酣箕坐語驚衆(師曰前漢張/耳傳髙祖箕)¶
(踞罵詈甚慢之顔師古注箕/踞者謂曰两脚其形如箕)雜以嘲諷窮詩騷(次公曰柳/子厚&KR0009;韋)¶
(瑜詩君今矻矻又竄/逐詞賦巳復窮詩騷)丗上小兒多忌諱獨能容我真賢¶
豪爲我買田臨汝水逝將歸去誅蓬蒿安能終老¶
塵圡下俯仰隨人如桔槹(縯曰莊子子不見桔槹者/乎引之則俯捨之則仰)¶
増刋校正王狀元集注分𩔖東坡先生詩卷之二十¶
<pb:KR4d0078_SBCK_020-34a>¶
