# -*- mode: mandoku-view; -*-
#+TITLE: 增刊校正王狀元集注分類東坡先生詩
#+DATE: 2015-09-11 09:32:59.075804
#+PROPERTY: ID KR4d0078
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0549-003集註分類東坡先生詩-卷第三.
<pb:KR4d0078_SBCK_003-1a>¶
增刋校正王狀元集注分𩔖東坡先生詩卷之三¶
　宫殿¶
　　詩十七首¶
　　　和子由聞子瞻將如終南太平宫雞堂讀¶
　　　書(萬申之曰翊聖保徳真君傳云宋太宗皇帝遣起居/&KR0213;人王龜從就終南山下築宫真君忽降言曰此地)¶
(乃建上帝宫闕之地不可易也於是/乃定凢三年宫成題曰上清太平宫)¶
役名則巳勤徇身則巳媮我誠愚且拙身名兩無¶
謀始者學書判(師唐有書/判拔萃科)近亦知問囚但知今當爲¶
敢問向所由士方其未得惟以不得憂旣得又憂¶
失此心浩難収(縯論語鄙夫可與事君也與哉其未得之也/患得之旣得之患失之苟患失之無所不至)¶
(矣)譬如倦行客中路逢清流塵埃雖未脫暫憇得¶
<pb:KR4d0078_SBCK_003-1b>¶
一漱我欲走南澗春禽始嚶&KR0687;鞅掌乆不決爾來¶
巳徂秋橋山日月迫府縣煩差抽(次公史記黄帝葬橋/山在今寕州真寕縣)¶
(先生此詩乃癸卯年之秋也是歳嘉祐八年宋仁宗皇帝三月/上僊十月葬干永昭陵方秋時乃府縣應副山陵事所需也)王¶
事誰敢愬民勞吏冝羞中間罹旱暵欲學喚雨鳩¶
千夫挽一木十歩八九休渭水涸無泥菑堰旋挿¶
修(次公前漢溝洫志武帝歌曰隤林竹&KR0006;揵石菑揵音其偃切如/淳曰樹竹塞水决之口稍稍布挿按樹之水弱稍&KR0024;令宻謂之)¶
(揵師古曰石菑者謂挿石立之然後以土就填塞也〇堯卿&KR0302;下/嵗以南山木栰自渭入河經砥柱之險多致淪没衙前以是破産)¶
(者相繼也先生徧問諸老校校曰木栰之害夲不至此&KR0002;渭河未/漲操栰者一時進止可無重費盖彼患其乗渭河之暴多方害之)¶
(耳先生即修衙規使衙前自擇水工栰竹行無/虞乃言於府事得係藉自是衙前之害减半)對之食不飽¶
(次公詩今也/毎食不飽)餘事更遑求近日秋雨足公餘試新篘¶
劬勞幸巳過朽鈍不任鎪秋風欲吹帽(厚晋書九月/九日桓温燕)¶
<pb:KR4d0078_SBCK_003-2a>¶
(于龍山風吹孟嘉帽落○次公退之/薦士詩霜風破佳菊嘉節迫吹帽)西阜可縱遊聊爲一日¶
樂慰此百日愁¶
　　　　洞霄宫(持晦真境錄云杭州餘杭縣西一十八/里有天極山宫曰洞霄舊名天柱觀)¶
上帝髙居愍丗頑(縯退之哭孔丞詩/天公高居鬼神惡)故留瓊館在凡間¶
青山九𤨏不易到作者七人相對閑(論語云作者七/人矣今監官凡)¶
(七/人)庭下流泉翠蛟舞洞中飛䑕白鵶翻(厚李白詩僊/鼠如白鴉〇)¶
(仔按太白詩序云荆州玉泉寺近清溪諸山山洞往往有乳窟窟/中多玉泉交流中有白蝙蝠大如鴉按僊經蝙蝠一名僊䑕千歳)¶
(之後體白如雪棲則倒懸云○倬輶軒使者絶代語云/蝙蝠自関而東謂之鵬翼或曰飛䑕北燕謂之蟙䘃)長松怪¶
石冝霜鬢不用金丹苦駐顔¶
　　　　奉敕𥙊西太一和韓川韻四首(子翬曰東軒/筆録云太一)¶
(宫舊在京城西蘇村謂之西太一熈寕&KR0004;/詔作宫於京城之東西隅謂之中太一)¶
<pb:KR4d0078_SBCK_003-2b>¶
聖主新除袐祝(縯漢文帝十三年詔曰盖聞禍自怨起而福/由德興今祕祝之官移過干下以彰吾之不)¶
(德朕甚不/取其除之)侍臣來乞豐年夀宫神君欲至半夜靈風¶
肅然(厚漢郊祀志武帝置壽宫神君神君最貴者太一其佐曰/大禁司命之属皆從之非可得見聞其言言與人音等時)¶
(去時來來則風肅然也○&KR0022;衡三輔黄圖曰壽宫北宫有神僊居/夀宫張羽旗設供具以禮神神明神君來則肅然風生幃帳皆動)¶
玉璽親題御筆金童來侍天香(次公道家有言散花玉/女侍香金童〇魯直唐)¶
(李正封詩天/香夜襲衣)禮罷祝融參乗(縯祝融&KR0047;方炎帝之佐司馬相/如大人賦祝融警而蹕御&KR0006;清)¶
(氣氛而後行○次公左傳有/朝必參乗選有使陽子參乗)前驅巳過衡湘¶
解劒獨行殘月(次公𥙊必法服/則有劒之儀矣)披衣困卧清風夢蝶¶
猶飛旅枕(縯莊周夢爲胡蝶栩栩然胡蝶/也不知周也覺則蘧蘧然周也)粥魚巳響枯桐¶
陂水初含曉渌稻花半作秋香皂蓋却迎朝日(次/公)¶
(皂蓋乃太守之製杜詩朱轓駐皂蓋又云/皂蓋能志折野梅今在侍臣言之未詳)紅雲正遶宫墻(子/仁)¶
<pb:KR4d0078_SBCK_003-3a>¶
(退之詩欲知花島/處水上覔紅雲)¶
　　　次韻子由五月一日同轉對¶
跪奉新書笏在腰談王正欲伴漁樵(厚楊雄長楊賦/子有不談王道)¶
(者則樵/夫𥬇之)晉陽豈爲一門事(唐髙祖謂温大雅兄弟云我/起義晋陽止爲卿一門耳)宣政¶
聊同五日朝(貞元中詔曰自今後五月一日/御宣政殿與文武百僚相見)憂患半生聮¶
出處歸休上䇿早招要後生可畏吾衰矣(師後生可/畏又曰甚)¶
(矣吾衰/也乆矣)刀筆從來錯料堯(程前漢方與公謂周昌曰君之史/趙堯年雖少然竒士君必異之是)¶
(且代君之位昌𥬇曰堯年少刀筆吏耳何至是乎居頃之昌爲趙/相旣行乆之髙祖持御史大夫印弄之曰誰可爲御史大夫者熟)¶
(視堯曰無以易/堯/遂拜焉方與公/音房豫縣名公其號也趙人)¶
　　　次韻王晉卿上元侍燕端門¶
月上九門開(養源楚詞云虎豹九関/王逸曰夭門凡有九重)星河繞露臺(師故/事上)¶
<pb:KR4d0078_SBCK_003-3b>¶
(元日端門築露臺髙丈/餘優人妓女皆列其上)君方枕中夢(任太平廣記有客於邯/鄲逆旅遇吕仙翁與之)¶
(枕客就枕遂夢入/枕中仕宦數十年)我亦化人來(援周穆王執化人之祛騰而上/者中天乃止曁及化人之宫王)¶
(實以爲清都紫微鈞/天廣樂帝之所居)光動仙毬縋香餘歩輦回(師上元端/門放燈至)¶
(夜闌綵山上縋下仙毬/則天子乗歩輦還内)相從穿萬馬衰病&KR0002;爲陪¶
　　　次韻&KR0253;頴叔錢穆父從駕景靈宫二首¶
歸來病鶴記城闉(縯丁令威化鶴而歸作人/言曰城郭如故人民非也)舊踏松枝雨¶
露新半白不羞垂領髮(次公潘安仁秋㒷/賦素髮䬃以垂領)軟紅猶戀属¶
車塵(前軰戯語有西湖風月不如東華軟紅香土○次公司馬/相如諌射獵書云犯属車之清塵又拉詩豈無嵇紹血霑)¶
(洒属車塵乗輿在前又有副車八十/一乗隨之不敢指斥故言属車而巳)雨収九陌豐登後(安/國)¶
(三輔舊事云長安/城中八街九陌)日麗三元下降辰粗識君王爲民意¶
不才何以助精禋(次公尔雅精意以享曰禋〇十朋按年譜/元祐七年壬申是&KR0010;南郊先生爲鹵簿使)¶
<pb:KR4d0078_SBCK_003-4a>¶
與君並直記&KR0004;元白首還同入禁門玉殿齊班容¶
小語霜廷稽首泫微温(適與穆父並拜廷中地皆濕相與/小語道之○次公梅聖俞詩云廡)¶
(深容小語槐/宻漏微陽)病貪賜茗浮銅葉(次公銅葉/言茶盞也)老怯香泉灔¶
寳樽回首鵷行有人傑坐知羗虜是遊魂(次公魏文/帝苦哉行)¶
(假氣遊魂魚鳥爲伍又/杜甫詩遊魂貸爾曹)¶
　　次韻&KR0253;頴叔二首¶
　　　扈從景靈宫¶
道人幽夢曉&KR0004;還巳覺笙簫下月壇風伯前驅清¶
𪧐霧祝融驂乗破朝寒(次公屈原逺游賦風伯爲余前驅/&KR0006;辟氣氛而清凉又曰祝融戒以)¶
(蹕御祝融火神/故云破朝寒也)英姿連璧從多士(縯晋書夏侯湛與潘岳/交善毎行止同輿接茵)¶
(人謂之/連璧)妙句鏘金和八鸞(厚退之荆潭唱和詩序鏗鏘發金/石幽眇感&KR0017;神詩烝民云八鸞鏘)¶
<pb:KR4d0078_SBCK_003-4b>¶
(鏘)巳向詞臣得頗牧(時穎叔新除熈河帥〇次公廉頗李/牧皆古之良將也唐畢諴爲翰林學)¶
(士大中末党項擾河西懿宗召對邊事諴奏破𦍑之/狀上曰吾不意頗牧在吾禁中乃以爲邠寕節度使)路人莫作¶
老儒看¶
　　　凝祥池¶
似知金馬客(無巳馬援傳曰武帝時善相馬東門京鑄作銅/馬法獻之有詔立馬於魯班門外更名魯班門)¶
(曰金馬/門也)時夢碧鷄坊(次公漢有金馬門待詔者在焉故學士/謂之金馬客碧鷄坊在成都杜甫云時)¶
(出碧/雞坊)冰雪銷殘臘煙波冩故郷(次公史記秦皇毎破諸/侯之國命工人冩其宫)¶
(室於宫/中冩之)鳴鑾自容與立馬乆回翔(次公容與回翔/皆徘徊之意)乞與¶
三韓使(厚三韓髙麗國别名/有辰韓弁韓馬韓也)新圗到樂浪(時髙麗使在都/下毎至勝境&KR0186;)¶
(圗書以歸○厚前漢武帝元封二年夏朝鮮斬其王右渠降以其/地爲樂浪等郡〇吕曰圗盡見聞志髙麗國熈寕申寅歳遣使金)¶
(良鍳入貢訪中國圗畫銳意購求稍精者十無一二然無費三百/餘緍丙辰冬復遣使崔思訓入貢因將帶畫工數人乞摹寫相國)¶
<pb:KR4d0078_SBCK_003-5a>¶
(寺壁畫帰國詔許之於是尽摹之/持歸其畫人頗有精於筆法者)¶
　　　上元侍飲樓上三首呈同列¶
澹月踈星遶建章(厚前漢武帝時栢梁災於是作建章宫/○洋三輔黄啚云武帝太初元年作建)¶
(章宫度爲千門萬户宫/在未央西長安城外)仙風吹下御爐香侍臣鵠立通¶
明殿(敦謨翊聖保德傳云張守眞朝玉皇大殿覩其扁曰通明/不曉其旨因焚香告曰通明之&KR0105;切所未喻散祈真教真)¶
(君曰上帝升金殿殿之光明照於帝身身之/光明照於金殿光/明通徹故爲通明殿)一朶紅雲捧玉皇¶
(次公通明玉帝殿名也翼聖傳載玉帝坐處常/有紅雲擁之雖眞僊亦不得見其靣也)¶
薄雪&KR0004;銷野未耕賣薪買酒看升平(龜父續僊傳許/宣平傳云嘗&KR0018;)¶
(薪以賣掛一花毎醉吟曰/買薪朝岀賣沽酒日西歸)吾君勤儉倡優拙(厚史記秦昭/王謂范睢曰)¶
(吾聞之楚之鐵/劒利而倡優拙)自是豐年有𥬇聲¶
老病行穿萬馬群九衢人散月紛紛(次公杜詩絺衣/挂蘿薜凉月白)¶
<pb:KR4d0078_SBCK_003-5b>¶
(紛/紛)歸來一點殘燈在猶有傳柑遺細君(侍飲樓上則/貴戚爭以黄)¶
(柑遺近臣謂之傳柑蓋尚矣○縯前漢東方朔伏日詔賜從/官肉朔獨拔劒割肉太官奏之朔曰歸遺細君又何仁也)¶
　　　永安宫(今夔之永安門/即古之遺址也)¶
千古陵谷變(仔詩云髙岸爲/谷深谷爲陵)故宫安得存徘徊問𦒿¶
老惟有永安門遊人雜楚蜀車馬晚喧喧不見重¶
樓好誰知昔日尊吁嗟蜀先主兵敗此亡魂(縯先/主伐)¶
(呉與呉軍相拒於夷陵呉陸議大/破先主軍先主還殂于永安宫)只應法正死使公去遭¶
燔(縯蜀兵旣敗諸葛亮歎曰法孝直&KR0002;在則能/制主上令不東行就復東行必不傾危矣)¶
　　　渚宫(子仁子由同賦此詩云楚塞多秋水荆王有故宫又云/湘東晉宗子髙氏楚元戎鑿沼長千尺開亭費萬工)¶
渚宫寂寞依古郢楚地荒茫非故基二王臺閣巳¶
鹵莽(湘東王/髙氏)何况逺問縱横時(縯謂六國/時楚也)楚王獵罷¶
<pb:KR4d0078_SBCK_003-6a>¶
擊靈鼔猛士操舟張水嬉釣魚不復數魚鼈大鼎¶
千石烹蛟螭當時郢人架宫殿意思妙絶般與倕¶
飛樓百尺照湖水上有燕趙千蛾眉臨風掦掦意¶
自得長使宋玉作楚詞秦兵西來取鍾簴故宫禾¶
&KR0112;秋離離(縯秦始皇命王剪伐楚滅之&KR0112;離序云周大夫/過宗周宗廟宫室尽爲禾&KR0112;詩云彼&KR0112;離離)千年¶
壯觀不可復今之存者蓋巳卑池空野逈樓閣小¶
惟有深竹藏狐狸臺中絳帳誰復見臺下野鴨浮¶
清漪緑䆫朱户春晝閉想見深屋彈朱絲腐儒亦¶
解愛聲色何用白首談孔&KR0078;沙泉半涸草堂在破¶
牎無&KR0083;風颸颸陳公蹤迹最未逺七瑞寥落今何¶
之(未/詳)百年人事知幾變直恐荒廢成空陂誰能爲¶
<pb:KR4d0078_SBCK_003-6b>¶
我訪遺迹草中應有湘東碑¶
　省宇　詩八首¶
　　　次韻張昌言給事省𪧐¶
馮顛乆巳欹殘雪(縯馮顛言馮唐也/唐白首爲郞故爾)戎眼何曽眩落暉¶
(厚晉王戎視日不眩裴楷見而/目之曰戎眼爛爛如巖下電)朔野按行猶雀躍(次公莊子/鴻蒙力將)¶
(祔髀爵/躍而遊)東臺瞑坐覺烏飛(道家有烏飛入兔宫之&KR0003;〇次公/東臺給事中事唐龍朔二年給事)¶
(中改爲東/臺舎人)謾誇年少容吾在(樂天詩云猶有誇張少/年處𥬇呼張丈喚殷兄)&KR0002;闘¶
樽前舉丗稀(厚劉禹錫詩休論丗外升/沉事且闘樽前見在身)待向崧陽求水¶
竹(堯卿昌言/崧陽人也)一犁煙雨伴公歸¶
　　　和三舎人省上(二月二十九日作/明日駕幸景靈宫)¶
紛紛榮瘁何能乆雲雨從來翻覆手(縯杜詩翻手作雲/覆手雨紛紛輕薄)¶
<pb:KR4d0078_SBCK_003-7a>¶
(何湏/數)怳如一夢堕枕中(厚太平廣記有客於邯鄲逆旅遇/吕仙翁與之枕客就枕遂夢入枕)¶
(中仕官/數十年)却見三賢起江右(曽子開劉貢父孔/經父皆江西人)嗟君妙質皆¶
瑚璉(援子謂子貢曰汝器也/曰何器也曰瑚璉也)顧我虚名但箕斗(次公詩云/維南有箕)¶
(不可以簸揚維北有斗不可以挹酒漿又古詩南/箕北有斗牽牛不&KR0018;軛良無磐石固虚名復何益)明朝冠蓋蔚¶
相望共扈翠輦朝宣光(次公長安志唐之/宫室名有宣光殿)武皇巳老白¶
雲郷(縯莊子華封人祝堯曰千歳厭世去而上仙乗彼白雲至/于帝鄉〇次公趙飛燕外傳成帝悅趙婕妤謂爲温柔郷)¶
(謂樊姫曰吾老是郷矣不/能效武皇帝求白雲郷也)正與群帝驂龍翔(次公杜詩矯/如翠帝驂龍)¶
(翔)獨留杞梓扶明堂¶
　　　次韻劉貢父省上¶
宻雲今日破郊西(縯易宻雲不/雨自我西郊)踈雨翛翛未作泥(邠/老)¶
(唐韓偓詩輕寒著背雨/凄凄九陌無塵未有泥)要及清閑同𥬇語行看衰病費¶
<pb:KR4d0078_SBCK_003-7b>¶
扶携花前白酒傾雲液(次公梁劉孝標啓云/松子玉&KR0308;衛卿雲液)户外青騘¶
響月題(次公莊子齊之以月題䟽月/題額上當顱形似月者也)不用臨風苦揮淚君¶
家自與竹林齊(貢父詩中有不及與其兄原父同時之歎然/其兄子仲馮今爲起居舎人〇仔晋書阮籍)¶
(與山濤王戎軰爲竹林/之遊而籍兄子咸與焉)¶
　　　再和¶
當年曹守我膠西(次公曹守言劉貢父也膠西/則先生自言其爲宻州也)共厭餔糟¶
與汨泥(縯楚詞漁父謂屈原曰丗人皆濁何不淈其泥/而揚其波衆人皆醉何不餔其糟而歠其醨)自古¶
赤丸成習俗(厚西漢朱愽傳永始間長安閭里少年群輩殺/吏相與探丸得赤丸者斫武吏得黑丸者斫文)¶
(吏)因公黃犢免提𢹂(援龔遂令民賣劒買牛賣刀/買犢曰何爲帶刀而偑犢)生還¶
各有青山興病起猶能小字題莫怪歌呼數相和¶
(縯曹参聞相舎後園吏醉&KR0084;/呼取酒張坐大&KR0084;呼與相和)曽將獄市&KR0009;全齊(貢父爲曹/州盗賊皆)¶
<pb:KR4d0078_SBCK_003-8a>¶
(奔鄰境盖甞有詩云從教晋盗稍奔秦〇厚曹參爲齊相蕭何/將薨使者召參參去属其後相曰以齊獄市爲&KR0009;慎勿擾也)¶
　　　和子由除夜元日省𪧐致齋三首¶
江湖流落豈𨵿天禁省相望亦偶然等是新年未¶
相見此身應坐不歸田(次公張平子/有歸田賦)¶
白髪蒼顔五十三(子仁按年譜云元祐三年戊辰/先生年五十三任翰林學士)家人強¶
遣試春衫朝回兩䄂天香滿(師杜詩朝能香煙𢹂滿䄂/〇倬韋賢詩御廬煙滿䄂)¶
(丞相出/朝時)頭上銀幡𥬇阿咸(次公阿咸杜位也乃老杜之從弟/老杜於杜位宅守歳詩曰守&KR0010;阿)¶
(咸家銀幡則元日所賜者/師阮籍呼兄子咸爲阿咸)¶
當年踏月走東風坐看春闈鏁醉翁(師歐陽永叔自/號醉翁嘉祐中)¶
(知貢/舉)白髮門生幾人在却將新句調兒童¶
　　　卧病逾月請郡不許復直玉堂十一月一日¶
<pb:KR4d0078_SBCK_003-8b>¶
　　　鏁院是日苦寒詔賜宫燭法酒書呈同院¶
微霰踈踈㸃玉堂(十朋曰玉堂詳見和/章七岀守湖州詩注)詞頭夜下&KR0259;衣¶
忙(援謝惠連雪賦/微霰集密雪下)分光御燭星辰爛拜賜宫壼雨露香¶
(饒曰歐陽公詩云/宫壷日賜新潑醅)醉眼有花書字大老人無睡漏聲長¶
(厚劉禹錫詩老/人無睡到天明)何時却逐桑榆暖社酒寒燈樂未央¶
(縯薛令之題東宫上見之續/云&KR0002;嫌松桂寒任逐桑榆暖)¶
　陵廟　詩四首¶
　　　白帝廟(縯公孫述據蜀自&KR0091;白帝改䕫子國/爲白帝城漢光武遣岑彭討㓕之)¶
朔風催入峽𢡖慘去何之共指蒼山路來朝白帝¶
祠荒城秋草滿古樹野藤垂浩蕩荆江逺凄凉蜀¶
客悲遟回問風俗涕泗閔興衰故國依然在遺民¶
<pb:KR4d0078_SBCK_003-9a>¶
豈復知一方稱警蹕萬乗擁旌旗逺略&KR0004;吞漢雄¶
心豈在䕫﨑嶇來野廟閔黙愧當時破甑蒸山麥¶
長歌唱竹枝荆都真壯古天柱夲經師失計雖無¶
及圗王固巳竒猶餘帝王號皎皎在門楣¶
　　　神女廟¶
大江從西來上有千髙山江山自環擁恢詭冨神¶
姦深淵鼉鼈横(去/声)巨壑虵龍頑旌陽斬長蛟雷雨¶
移蒼灣(見武昌銅/劒歌注)蜀守降老寋至今帶連鐶(仔秦時蜀/守李冰降)¶
(毒龍寋氏銷之於/江上水害遂息)縱橫&KR0002;無主蕩逸侵人寰上帝降瑶¶
&KR0078;來處荆巫間(子仁宋玉神女賦云我帝之季女名瑶姫未/行而亡封于巫山之臺所謂巫山之女高唐)¶
(之&KR0078;旦爲行雲暮爲行/雨朝朝暮暮陽臺之下)神仙豈在猛玉堂幽且閑飄䔥¶
<pb:KR4d0078_SBCK_003-9b>¶
駕風馭弭節朝天𨵿倐怱巡四方不知道里艱古¶
粧具法服邃殿羅煙鬟百神自奔走雜沓來趍班¶
雲興靈怪聚雲散&KR0017;神還茫茫夜潭淨皎皎秋月¶
彎還應揺玉佩來聽水潺潺¶
　　　黃牛廟(子仁黄牛山下有灘石名黄牛灘&KR0047;岸重嶺/疊起髙崖間有如人&KR0018;刀牽牛人黑牛黄人)¶
(迹断絶莫/得而䆒焉)¶
江邊石壁髙無路上有黃牛不服箱(縯詩皖彼牽/牛不以服箱)廟¶
前行客拜且舞擊鼔吹簫屠白羊山下耕牛苦磽¶
确兩角磨崖四蹄脫青芻半束長苦飢仰看黃牛¶
安可及¶
　　　頴大夫廟(頴考叔也廟在汝州頴橋/事見新茶送程朝奉注)¶
<pb:KR4d0078_SBCK_003-10a>¶
人情難強回天性可微感丗人爭曲直苦語費揺¶
撼大夫言(作/語)何柔暴主意自慘荒祠旁孤塚古隧¶
有殘坎(仔謂鄭莊公闕地及泉/隧而與其母相見者也)千年惟茅焦丗亦貴其¶
膽不解此微言脫衣徒勇敢(子仁秦始皇遷母后於雍/諌者輙殺於井幹闕下茅)¶
(焦乃解衣歴井幹之上而諌曰秦方以天下爲事而有遷母/之名恐諸侯由此倍秦始皇即駕輿執㘘虛心親迎其母)¶
　墳塋　詩三首¶
　　　同年程德林求先墳二詩(仔德林/名筠)¶
　　　　　思成堂¶
宰樹連山谷(師公羊僖三十二年秦伯伐鄭百里子與蹇叔/子諌秦伯怒曰&KR0002;爾之年者宰上之木拱矣爾)¶
(&KR0154;知出師/云宰冢也)祠堂照路隅養松無觸鹿(縯許孜於二親墓所/列植松亘五六里時)¶
(有鹿犯其栽松孜悲歎曰鹿獨不念我乎明日怱見鹿爲猛獸所/殺置所犯栽下〇倬唐禇無量以母䘮而廬墓左鹿犯所植松栢)¶
<pb:KR4d0078_SBCK_003-10b>¶
(無量號訴曰山林不乏忍犯吾塋/樹邪自是羣鹿馴擾不復棖觸)助祭有馴烏(縯蕭放居䘮/廬前有二慈)¶
(烏毎到臨時舒翼悲鳴以助哀〇厚成公綏有/孝烏每集其廬舎綏謂有反哺之德作賦美之)歸夢先寒食¶
兒啼到白湏(次公取老萊子斑衣/兒啼於二親之前)遥知鄰里化醉叟道¶
爭扶¶
　　　　　歸真亭¶
舊𥬇桓司馬(縯宋司馬桓魋爲石槨三/年不成孔子曰不如速朽)今師鄭大夫(厚/晉)¶
(杜預傳遺令言邢山上有冢云是鄭大夫𥙊仲或云子産墓連山/躰&KR0047;北之正而邪東北向新鄭城意不忘本隧道惟塞其後而空)¶
(其前不填之示藏無珍寳不取於重深也山多美石不用必取有/水自然之石以爲家藏貴不勞工巧而此石不入丗用也君子尚)¶
(其有情小人無利可動吾自表營洛陽城東首陽/之&KR0047;將來兆域儀制取法鄭大夫欲以儉自完耳)不知徂歳月¶
空覺老松梧祭禮傳家法阡名載版圗(次公前漢原/渉傳初武帝)¶
(時京兆尹曹氏葬茂陵民謂其道爲京兆阡渉慕之遂/買地開道立表署曰南陽阡人不肯從謂之原氏阡)㑹看千¶
<pb:KR4d0078_SBCK_003-11a>¶
字誄木杪見龜趺(縯龜趺碑制也䘮葬令五品以上螭首龜趺/〇子敬王直方詩文發源云龜趺碑座也)¶
　　　葉待制求先墳永慕亭詩¶
靈區有異産化國無潜珍(厚王符潜夫論云化國之日舒/以長又賈&KR0105;云沕淵潜以自珍)¶
承平百年間簮纓半齊民建溪冨竒偉葉氏&KR0004;隠¶
淪(厚顔延年詩立俗迕/流議尋仙招隠淪)森然見喬木其下維德人(次公徳/人指言)¶
(先墳中人也莊子徳/人者居無思行無慮)佳哉鬱葱葱(縯後漢光武紀論望氣者/蘇伯阿見舂陵郭唶曰氣)¶
(佳哉欎欎/葱葱然)氣&KR0002;鳯與麟聮翩出儒將豈惟十朱輪(援/前)¶
(漢掦惲云家方隆盛/時乗朱輪者十人)新松無鹿觸(十朋注見上首/思成堂詩中)舊栢有¶
烏馴(厚北史蕭/放字希逸居䘮廬前有三慈烏各集一樹爲巢/日午巳前馴庭飲啄自午已後不下樹毎到臨時舒翼悲鳴)¶
(有以助/哀也)待翁歸上冢淚葉乃肯春(厚晋書王裒父儀爲司/馬文王所殺哀常至墓)¶
(所拜跪攀柏悲號涕淚着樹樹爲之枯○子仁/孟郊樂府薄命妾云此山有蘼蕪淚葉長不乾)¶
<pb:KR4d0078_SBCK_003-11b>¶
　居室　詩十四首¶
　　　和蔡景繁海州石室(堯卿名承禧與公同年/登第今爲淮&KR0047;轉運使)¶
芙蓉仙人(石曼/卿也)舊游處(堯卿石曼卿甞通判海州以山嶺/髙峻人路不通了無花卉㸃綴映)¶
(照使人以泥褁桃核爲弹抛擲於山嶺之上一二歳間花發滿山/爛如錦綉此一時事也歐陽文忠公歸田録曰石曼卿卒爲仙人)¶
(主芙蓉城〇子仁石曼卿卒後其故人有見之/者云恍惚如夢中言我今爲仙也所主芙蓉城)蒼藤翠壁&KR0004;¶
無路戯將桃核裹黃泥石間散擲如風雨坐令空¶
山出錦綉𠋣天照海花無數(師金淵利術云懸崖峭壁/人迹所不至処以黄泥褁)¶
(桃李核如彈丸擲其上經春即萌/芽乆之根株花實皆以暢茂)花間石室可容車流蘇¶
寳蓋窺靈宇(毛龐元英文昌錄流蘇五采錯&KR0258;而/垂之摯虞决疑要注曰凢下垂爲蘇)何年霹¶
靂起神物玉棺飛出王喬墓(任後漢王喬傳喬爲葉令/天降玉棺於堂前吏人推)¶
(排終不摇勤喬曰天帝獨召我耶乃沐浴寢其/中盖便立覆𪧐昔葬於城東而土自成墳也)當時醉卧動¶
<pb:KR4d0078_SBCK_003-12a>¶
千日(子仁中山有千日酒飲之輙昏醉千日范傳正作李太白/墓銘云至今尚疑其醉在千日謂此也○倬博物志劉玄)¶
(石善飲或飲以千日酒歸醉不醒以爲醉死葬之與/酒者往諭其家共發冢眎之至日忽醒而起無恙也)至今石縫¶
餘糟醑仙人一去五十年花老室空誰作主手植¶
數松今偃盖蒼髯白甲低瓊户(次公自首句至此/皆以言石曼卿也)我來¶
取酒酹先生後車仍載胡琴女一聲冰鐡散巖谷¶
海爲瀾翻松爲舞(体仁傳灯録乾闥婆王奏樂直得/湏弥震動大海騰波迦葉起舞)爾來¶
心賞復何人持節中郎醉無伍(次公此以言蔡景繁爲/使來海州也蔡邕甞爲)¶
(左中/郎將)獨臨斷岸呼出日(師秦始皇造石橋/欲渡海觀日出處)紅波碧巘相¶
吞吐徑㝷我語覔餘聲拄杖彭鏗叩銅鼔(覬退之詩/杖撞玉弦)¶
(声彭觥注曰/彭鏗鼔声)長篇小字逺相&KR0009;一唱三歎神凄楚(厚/礼)¶
(記清廟之瑟朱絃而䟽越/一唱而三歎有遺音者矣)江風海雨入牙頰(欽夫杜陵詩/集漁具詩序)¶
<pb:KR4d0078_SBCK_003-12b>¶
(云江風海雨摵摵生牙頰/間真丗外漁者之才也)似聽石室胡琴語我今老病¶
不出門海山巖洞知何許門外桃花自開落牀頭¶
酒甕生塵土前年開閤放桞枝(縯白樂天旣老乃録家/事㑹經費去長物妓有)¶
(樊素者年二十余綽綽有歌舞態善唱楊柳枝人多以曲名名之/由是名聞洛下籍在經費中將放之慘然泣下不忍去樂天愍然)¶
(不能對遂作不能忘情吟〇次公貼以開/閣字則晋書王敦開後閣放出群妾也)今年洗心參佛祖¶
夢中舊事時一𥬇坐覺俯仰成今古願君不用刻¶
此詩東海桑田真旦暮(援神仙傳麻姑謂王方平曰接待/以來巳見東海三爲桑田向到蓬)¶
(萊水又淺於往日㑹時略半耳豈將復爲陵/陸乎方平𥬇曰聖人皆言海中行復揚塵矣)¶
　　　過建昌李野夫公擇故居¶
彭蠡東北源廬阜西南麓何人脩水上(縯脩水在&KR0047;/康軍建昌縣)¶
種此一𩀱玉(次公双玉以言公擇昆仲神仙傳陽伯翁有仙人/以白石數升與之令種云當生美玉果生白璧長)¶
<pb:KR4d0078_SBCK_003-13a>¶
(一尺者/數双)思之不可見破宅餘脩竹四鄰戒莫犯十畒¶
森似束(次公元稹詩建昌宫中滿/宫竹歳乆無人森似束)我來仲夏&KR0004;解籜呈¶
新緑幽鳥向我鳴野人留我𪧐裴回不忍去微月¶
掛喬木遥想他年歸解組巾一幅對牀老兄弟夜¶
雨鳴竹屋(子仁韋蘇州詩那知風雨夜復此對床眠/共父唐/房千里竹室記云環堵所棲率用竹以結其四角植)¶
(者爲柱楣撑/者爲榱桷)卧聽鄰寺鍾書䆫有殘燭¶
　　　遷居一首(并序)¶
　　吾紹聖元年十月二日至惠州寓合江樓是¶
　　月十八日遷于嘉祐寺二年三月十九日復¶
　　遷于合江樓三年四月十二日復歸于嘉祐¶
　　寺時方卜築白鶴峯之上新居成庶幾其少¶
<pb:KR4d0078_SBCK_003-13b>¶
　　安乎(十明按年譜先生年六十一在惠即古白鶴基始营/新居至明年乃成〇芻白鶴故居圖嘉祐寺在歸善)¶
(縣東白鶴/峯&KR0047;也)¶
前年家水東回首夕陽麗去年家水西濕靣春雨¶
細東西兩無擇縁盡我輙逝今年復東徙舊館聊¶
一憇巳買白鶴峯規作終老計長江在北户(厚杜詩/七星在)¶
(比户河漢/声西流)雪浪舞吾砌(次公浪謂之舞字岀杜牧詩/云弄水庭前溪風灔翠綃舞)青山¶
滿墻頭&KR2052;鬌幾雲䯻(次公古陌上桑云頭上&KR2052;墮䯻而/韋&KR0171;州詩云&KR2052;鬌髙鬟宫樣粧也)雖¶
慙抱朴子金鼎陋蟬蛻(厚抱朴子按仙經云上士舉形昇/虚謂之天仙中士遊於名山謂之)¶
(地仙下士先死後蛻謂之尸解仙〇俯抱朴子内篇曰按黄帝九/鼎神丹經曰黄帝服以升仙黄帝以傳玄子戒之曰此道至重苟)¶
(非其人雖積金如山/勿以此道告之也)猶賢栁栁州廟爼薦丹荔(縯柳子厚/爲栁州刺)¶
(史有廟在羅池韓退之爲廟碑曰荔/子丹&KR0006;蕉葉黄&KR0258;殺&KR0188;&KR0006;進侯堂)吾生本無待俯仰了¶
<pb:KR4d0078_SBCK_003-14a>¶
此丗念念自成刧塵塵各有際(次公佛以丗爲劫念念/成劫言光景之速也佛)¶
(以丗界爲塵塵塵有/際言物各有丗界也)下觀生物息相吹等蚊蚋(援莊子野/馬也塵埃)¶
(也生物之以/息相吹也)¶
　　　白鶴峯新居欲成夜過西鄰翟秀才二首¶
(明仲按先生白鶴故居圗翟/氏林行婆居皆在新居之西)¶
林行婆家&KR0004;閉户(厚傳燈録浮盃和尚有凌行婆來礼拜問/師云尽力道不得厎句還分付阿誰〇十)¶
(朋先生與周文之帖云林行婆當健有香/與之到日告便送去也非古人前注非也)翟夫子舎尚留関¶
連姢缺月黄昏後(厚退之秋懷詩寒雞/空在栖缺月煩屢瞰)縹緲新居紫翠¶
間(次公紫翠山色也杜牧云千峯/横紫翠○任杜詩築居仙縹緲)繫悶豈無羅帶水(韓退之云/水作青羅)¶
(帶山爲/碧玉簮)割愁還有劒芒山(柳子厚天海上尖峯&KR0002;劒芒秋/來處處割愁腸皆嶺&KR0047;詩也)中¶
原北望無歸日鄰火村舂自往還(次公杜詩村舂雨/外急鄰火夜深明)¶
<pb:KR4d0078_SBCK_003-14b>¶
甕間畢卓防偷酒(縯晋書畢卓爲吏部郞比舎郎釀酒熟卓/因醉夜至其甕間盗飲之爲掌酒者所縛)¶
(明旦視之乃畢吏/部也遂釋/其縳)壁後匡衡不㸃燈(厚西京雜記匡衡好讀書家/貧無油燭乃鑿鄰壁映光讀)¶
(書)待鑿平江百尺井(厚盧仝詩轆轤無繩井/百尺渴心歸去生塵埃)要分清暑¶
一壼冰(厚鮑明逺詩清如玉壷冰○邁按先生又有白鶴山新/居鑿非四十尺遇盤石石尽乃得泉詩一首即此井也)¶
佐卿恐是歸來鶴(援廣徳神異録天宝中玄宗獵於沙𫟍有/孤鶴帝射之鶴中箭西南而逝益州有道)¶
(&KR0026;青城道士徐佐卿一歳常三四至一日自外至謂弟子曰吾行/山中爲飛矢所中以箭挂于壁且曰後箭主到此付之後明皇幸)¶
(蜀遊於&KR0026;中識其箭曰此吾沙/𫟍所射鶴箭乃知是佐卿焉)次律寧非過去僧(縯明皇&KR0258;/録開元中)¶
(房琯宰盧氏與道士邢和璞岀遊過夏口村入佛寺坐古松下和/璞使人鑿地得甕中所藏婁師徳與永禪師書𥬇謂琯曰頗憶此)¶
(邪琯因悵然悟前/生之爲永禅師也)他日莫㝷王粲宅夢中來往夲何曽¶
(次公村詩應同王粲宅留井峴山前先生詩意盖以夢中來惠州&KR0004;/無宅如王粲也○士昭㐮陽記王粲宅在襄陽縣西十里萬山坡下)¶
　　　次韻子由所居六詠¶
<pb:KR4d0078_SBCK_003-15a>¶
堂前種山丹(厚丘濬詩十年蹤跡滯/&KR0047;荒只見山丹與佛桑)錯落碼碯盤(次公/唐書)¶
(裴行儉平郅攴遮匐獲馬腦盤廣二尺文采粲然軍吏/捧之趍跌盤碎行儉色不少吝杜詩内府殷紅碼碯盤)堂後種¶
秋菊碎金収辟寒(厚酉陽雜爼魏明帝時昆明國貢辟寒鳥/常吐金屑如粟鑄之可以爲器宫人爭以)¶
(鳥所吐金爲&KR0107;釧謂之辟寒金以鳥不畏寒/也宫人相嘲弄曰不服辟寒金那得帝王心)草木如有情慰¶
此芳歳䦨幽人正獨樂不知行路難(厚行路難言悲/傷世路艱難及)¶
(離别之意出呉故/樂府解題下卷)¶
詩人固多感花發憶兩京(子仁杜詩春日春盤細/生采忽憶兩京梅花發)石榴¶
有正色(厚莊子四者孰知/天下之正色哉)玉樹真虚名(次公此暗使揚雄事/雄作甘泉賦云翠玉)¶
(樹之青葱晉左思詆雄以爲生非其壤虚而無證而顔師古注則/云武帝所作集衆寳爲之用供神耳非謂自然生之以正左思之)¶
(失至宋敏求作長安志引&KR0047;陽宫記曰甘泉宫北有槐樹今謂之/玉樹根幹盤峙𦒿舊相傳咸以爲此樹即甘泉賦所謂玉樹青葱)¶
(者則玉樹又假名矣今先生因子由庭下之花有名玉/樹者乃借左思論揚雄玉樹之名爲虚故云真虚名耳)粲粲秋¶
<pb:KR4d0078_SBCK_003-15b>¶
菊花卓爲霜中英茰盤照重九纈蘂兩鮮明¶
幽居有古意義井分西墻誰云三伏熱止湏一杯¶
凉先生坐忍渴羣囂自披猖(次公北史王晞傳帝欲以/晞爲侍中晞曰人主恩私)¶
(何由可保萬一/披猖求退無地)衆散徐酌飲逡巡味尤長(厚晉阮籍甞/群行冒熱渴)¶
(甚逆旅有井衆人競趍之籍/獨逡巡在後湏飲者畢乃進)¶
先生飯土塯(縯韓子堯舜飯/土塯啜土型)無物與劉义(援唐書劉义/持韓愈金數)¶
(斤去曰此䛕墓中人得/爾不&KR0002;與劉君爲夀)何以娱醉客時嗅砌下花井水¶
分西鄰竹隂借東家蕭然行脚僧一身&KR0009;天涯(致/約)¶
(按先生在惠州與廣西憲曹司勲帖云某惟/少子隨侍全是一行脚僧但喫些酒&KR0079;耳)¶
東齋手種栢今復幾尺長知有桓司馬榛茆爲遮¶
藏(次公/桓司馬應是桓魋也有墓在徐州〇子仁史記孔子丗家/孔子適宋與弟子習禮大樹下宋司馬桓魋欲殺孔子拔其樹孔)¶
<pb:KR4d0078_SBCK_003-16a>¶
(子遂去今詩盖用此也趙注妄引桓魋墓在徐州所種栢在其墓/下誤矣所謂知有桓司馬云者恐栢樹遭伐故遮護之耳詳味其)¶
(一篇大意/可見也)近聞南臺松新枝出餘僵年來此懷抱豈¶
敢驚凡亡(厚莊子楚王與凡君坐少焉楚王左右曰凡亡者三/凡君曰凡之亡也不足以䘮吾存夫凡之亡不足䘮)¶
(吾有則楚之存不足以存存由/是觀之凡未始亡楚未始存)¶
新居巳覆瓦無復風雨憂(厚杜甫茅屋爲秋風所破歌安/得廣厦千萬間大庇天下寒士)¶
(俱歡顔風雨不動安如山〇仲逹楊子/曰震風凌雨然後知厦屋之爲帡幪也)榿栽與籠竹小詩亦¶
可求(次公杜甫憑何十少府邕覔榿栽絶句云飽聞榿木三年/大與致溪邊十畒隂又有從韋二明府處覔綿竹詩云華)¶
(軒靄靄他年到綿竹亭亭出縣髙又堂成/詩榿株碍日吟風葉籠竹和煙滴露梢)尚欲煩貳師刺山¶
出飛流(縯漢書貳師將軍李廣利師行/無水拔佩刀刺山飛泉湧出)應湏鑿百井兩綆¶
載一牛¶
　　　遷居之夕聞鄰舎兒誦書欣然而作¶
<pb:KR4d0078_SBCK_003-16b>¶
幽居亂蛙黽生理半人禽跫然已可喜(縯莊子逃空/虚者聞人足)¶
(音跫然/而喜矣)況聞絃誦音兒聲自圎美誰家兩青衿(厚詩/青青)¶
(子衿註云青衿青領/也學子之所服也)且欣習齊咻(援孟子有楚大夫欲其子/之齊語也使齊人傳之而)¶
(衆楚人咻之雖日撻而/求其齊也不可得巳)未敢𥬇越吟(縯史記莊舄越人仕楚/在病楚王曰舄越之鄙)¶
(人也今日入楚冨貴矣必思於/越使人往聽之則真爲越聲也)九齡起韶石(次公唐張九齡/韶州曲江縣人)¶
(韶州有奏/韶之石)姜子家日南(次公姜子姜公輔也有髙才敷奏/詳亮德宗器之乃愛州日南人)吾¶
道無南北(髙傳灯録第二十三祖問盧居士曰嶺南無/佛性&KR0002;何爲得佛曰人即有南北佛性豈然)安知¶
不生今海闊尚挂斗天髙欲横參荆&KR0068;短墻缺燈¶
火破屋深引書與相和置酒仍獨斟可以侑我醉¶
琅然如玉琴(次公杜詩泉聲帶玉琴/又李白詩長作玉琴聲)¶
　　　新居¶
<pb:KR4d0078_SBCK_003-17a>¶
<pb:KR4d0078_SBCK_003-18a>¶
(&KR0112;言一銖一&KR0112;之重也廋/藏也論語曰人焉廋哉)¶
　堂宇　詩四十一首¶
　　　中隠堂詩(并叙)¶
　　岐山宰王君紳其祖故蜀人也避亂來長安¶
　　而遂家焉其居第園圃有名長安城中號中¶
　　隱堂者是也予之長安王君以書戒其子弟¶
　　邀予遊且乞詩甚勤因爲作此五篇(啇老前地/理志京兆)¶
(尹縣十二其一曰長安高帝/五年置惠帝&KR0004;城六年成)¶
去蜀&KR0004;逃難遊秦遂不歸園荒喬木老堂在昔人¶
非(子仁丁令威云城郭雖故人民/非古詩云山川良是皆人非)鑿石清泉激開門野鶴¶
飛(王杜詩野/鶴清晨飛)退居吾乆念長恐此心違(次公此篇以言/王君之祖自蜀)¶
<pb:KR4d0078_SBCK_003-18b>¶
(而來長安也杜/詩翻用寸心違)¶
徑轉如脩蟒坡垂似伏鼇樹從何代有人與此堂¶
髙好古嗟生晚(縯退之石鼔詩云/嗟余好古生苦晚)偷閑厭乆勞王孫早¶
歸隠塵土汗君&KR0129;(次公此篇以招王君之歸也劉安招隱士/云王孫游&KR0006;不歸又陸機詩京洛多風塵)¶
(素衣化爲淄〇師杜詩早歸來塵土汗衣眼易眯○堯卿晉王導/甞遇西風起舉扇自蔽曰元規塵汙人退之詩勿使塵泥汗樂天)¶
(詩青&KR0129;塵土涴皆疾丗之語也先生/此两句勉王君亦使早爲退休之計)¶
二月驚梅晚幽香此地無(堯卿此二句叙堂前景也盖長/安梅花最少而開又晚故有是)¶
(句韓退之詩二月&KR0004;驚見草芽盖氣候稍晚故/凡開者皆晚不獨梅耳杜詩丹橘黄柑此地無)依依慰逺客¶
皎皎似呉姝不恨故園隔空嗟芳嵗徂春深桃杏¶
亂𥬇汝益羈孤(次公此篇專詠梅花也落句汝者指梅花也杜/甫於决明花云凉風蕭蕭吹汝急/○堯卿此)¶
(託興也此地絶少而又開晚堂前乃有一株正當桃杏亂時則梅/之羇孤可知矣盖以桃杏喻小人梅喻君子顔延之見其子峻立)¶
<pb:KR4d0078_SBCK_003-19a>¶
(宅謂曰善爲之母令𥬇汝拙/謝希逸賦云/羇孤近進羈孤者清/潔耿介不羣之貌永叔詩山溪桃杏少意思自趂時節開春風)¶
翠石如鸚鵡何年别海壖(次公此篇專詠石也杜詩萬里/戎王子何年别月支壖而宣切)¶
(注云江河/邊地也)莫隨南使逺載壓渭舟偏巳伴喬松老那¶
知故國遷(次公意者此石乃漢唐/故𫟍中物所以云耳也)金人解辭漢汝獨不¶
澘然(縯李賀有金銅仙人辭漢歌其序云宫官旣坼盤仙人臨/載乃潜然泣下盖漢武鑄金銅仙人捧盤承露魏明八年)¶
(取歸洛也〇杜詩戎/王子異花之名也)¶
都城更幾姓(次公西都賦曰三成帝畿注曰周秦漢也周之/姓姬秦之姓嬴前漢都之姓劉前秦據之姓苻)¶
(後秦文據之姓姚唐都/之姓李是爲更幾姓矣)到處有殘碑古隧埋蝌蚪崩崖¶
露伏龜(信民夏英公竦古文四声韵序曰科斗書古文也所謂/蒼頡本躰形多頭麄尾細腹狀團圎似水虫之科斗也)¶
(〇次公此/篇專賦碑也科/蚪古篆字之一種退之有蝌蚪/書記伏龜所以載碑也〇堯卿隋制五品以上立碑螭首龜趺)安排¶
壯亭榭収拾費金貲岣螻何須到韓公浪自悲(縯/退)¶
<pb:KR4d0078_SBCK_003-19b>¶
<pb:KR4d0078_SBCK_003-19b>¶
(日休詩/劉根昔成道兹塢四百年毿毿&KR0013;其體號爲緑毛仙〇次/公唐大中年有禅師居&KR0047;岳忽見一物緑毛覆體人行而前師曰尓)¶
(何時至此其物曰爾知晋宋/乎爾知姚泓乎我則泓也)¶
　　　秀州僧夲瑩静照堂¶
鳥囚不忘飛馬繫甞念馳靜中不自勝不&KR0002;聽所¶
之君看厭事人無事乃更悲(子仁史記陳軫謂犀首曰/公何好飲也曰無事也軫)¶
(謂曰吾令公/厭事可乎)貧賤苦形勞冨貴嗟神疲作堂名靜照¶
此語子謂誰江湖隠淪士豈無適時資老死不自¶
惜扁舟自娯嬉從之恐莫見况肯從我爲(次公此篇/先生主意)¶
(以言僧不便可謂之静盖言凢天下之人或貧賤或冨貴皆不免於/動也如鳥之囚/如馬之繫本亦處靜矣而鳥不忘飛馬常念馳未)¶
(甞無意於動也其不能自勝於囚繫之間不&KR0002;聽其飛馳矣故厭事/在動爲之中旣已厭/之矣及其無事之間則又悲也貧賤之勞形)¶
(與冨貴之疲神曷甞静而無事哉乃更謂本瑩之爲此堂將以告/誰而能静也惟隠淪於江湖者以扁舟爲樂不以適時爲事而後)¶
<pb:KR4d0078_SBCK_003-20a>¶
(能静猶是之人從之猶不可而况從我輩乎/&KR0026;此亦以譏本瑩之在人間亦不能終静也)¶
　　　石蒼舒醉墨堂(子仁蒼舒京兆人字才美善行草/人謂得草聖三昧宫爲承事郎通)¶
(判保安軍甞爲丞相汲郡/吕公微仲所薦不達而卒)¶
人生識字憂患始(次公杜詩子雲/識字終投閣)姓名粗記可以休(縯/項)¶
(籍少時學書不成其季父梁怒之籍曰書/足以記姓名而巳不足學請學萬人敵)何用草書誇神速¶
(厚杜詩醉&KR0084;行緫角草書/又神速丗上兒子徒紛紛)開卷戃怳令人愁(次公張衡賦/神戃怳以疑)¶
(愁/明可曰退之/詩怳惚使人愁)我甞好之毎自𥬇君有此病何年瘳¶
自言其中有至樂適意無異逍遥遊(次公莊子有至/樂逍遥遊二篇)¶
近者作堂名醉墨如飲美酒銷百憂乃知栁子語¶
不妄病𥊏土炭如珍羞(縯柳子厚荅崔黯書云凡人好辝/工書皆病癖也吾甞見病心腹人)¶
(有㗖土炭嗜酸鹹者不得則/大戚觀吾子之意亦戚矣)君於此蓺亦云至堆墻敗筆¶
<pb:KR4d0078_SBCK_003-20b>¶
如山丘(厚唐長沙僧懐素好草書弃/筆堆積埋於山下號曰筆塚)興來一揮百&KR0083;盡(次/公)¶
(杜甫八哀詩言𫿞/武日閱書百&KR0083;盡)駿馬倐忽踏九州我書意造本無¶
法(師曹景宗爲人自恃尙勝書/字不解不以問人皆以意造)㸃畫信手煩推求胡爲議¶
論獨見假&KR0215;字片&KR0083;皆藏収不减鍾張君自足(縯/王)¶
(右軍云吾真書過鍾而草故不减張僕以爲真/如鍾草不及張見法帖懷素書鍾繇張芝也)下方羅趙我¶
亦優(援羅叔景趙元嗣與張伯英並時見&KR0091;於西州而矜巧自/與衆頗惑之故伯英自&KR0091;上比崔杜不足下方羅趙有餘)¶
不須臨池更苦學完取絹素充衾禂(援張伯英臨池/學書池水盡黑)¶
(家之衣帛必/書而後練之)¶
　　　次韻子由緑筠堂(任熈寕元/年戊申作)¶
愛竹能延客求詩剰挂墻風梢千纛亂(堯卿宋子京/詩穊竹森煙)¶
(纛)月影萬夫長(縯杜牧晚晴賦竹林外裹&KR0006;十/萬丈夫甲刃樅樅宻陣而環侍)谷鳥驚棊¶
<pb:KR4d0078_SBCK_003-21a>¶
響山蜂識酒香只應陶靖節㑹聽北牎凉(援陶潜云/夏月虚閑)¶
(髙卧北䆫之下清風䬃然至自謂/羲皇上人丗號曰靖節先生)¶
　　　傅堯俞濟源草堂(堯卿堯俞字欽之孟/州濟源縣有別業)¶
微官共有田園興(縯陶淵明歸去來/田園將蕪胡不歸)老罷方㝷隠退¶
廬栽種成隂十年事(縯史記十年之/計樹之以木)倉皇求買萬金¶
無先生卜築臨清濟(&KR0022;衡按洞天福地記濟瀆源岀/王屋山名沉水係清源王所理)喬木¶
如今似畫圖鄰里亦知偏愛竹春來相與護龍雛¶
(縯後漢方技傳費長房以青竹杖投葛陂中化爲龍○厚盧仝詩萬/籜抱龍兒〇孝祥襄[沔-丏+丐]記辛仲/宣多植竹截竹爲麗人問其故仲)¶
(宣曰我性爱竹好酒/欲今此二物相並耳)¶
　　　越州張中舎夀樂堂¶
青山偃蹇如髙人常時不肯入官府(子仁後漢逸民/傳龐公居峴山)¶
<pb:KR4d0078_SBCK_003-21b>¶
(之&KR0047;未甞/入城府)髙人自與山有素不待招邀滿庭户卧龍¶
蟠屈半東州萬室鱗鱗枕其股背之不見與無同¶
狐裘反衣無乃魯(縯揚子廌匡衡於史髙曰冨貴在身而/列士不譽是有狐白之裘而反衣之也)張¶
君眼力覷天奥(次公退之詩/文字覷天巧)能遣荆榛化堂宇持頥¶
宴坐不出門(次公莊子漁父左/手據膝右手持頥)収攬竒秀得十五(子/仁)¶
(唐史㧞/十得五)才多事少厭閑寂卧看雲煙變風雨笋如玉¶
筯椹如簮強飲且爲山作主不憂兒輩知此樂(縯/謝)¶
(安甞謂王羲之曰中年以來傷於哀樂與親友别&KR0186;作數日惡羲/之曰年在桑榆自然至此正頼絲竹陶冩常恐兒輩覺損其&KR0172;樂)¶
(之/趣)但恐造物怪多取春濃睡足午牎明想見新茶¶
如潑乳¶
　　　海㑹寺清心堂(沈堂在無量壽佛閣西北法/照大師房舊有石刻今亡)¶
<pb:KR4d0078_SBCK_003-22a>¶
南郭子綦&KR0004;喪我(縯莊子&KR0047;郭子綦曰今/者吾䘮我汝知之乎)西來逹磨尚¶
求心(厚傳燈録載慧可謂逹磨曰我心未寜乞師與安師曰將/心來與汝安曰覔心了不可得師曰與汝安心竟〇師逹)¶
(麽西來不立文字直/指人心見性悟道)此堂不說有清濁遊客自觀隨淺¶
深兩&KR0010;頻爲山水役一溪長照雪霜侵(叔用寺前/之/溪發源自天目)¶
(即錦溪也下餘/杭即爲苕溪)紛紛無&KR0024;竟何事慙愧髙人閉户吟¶
　　　刀同年草堂¶
不用長竿矯繡衣(縯阮咸與叔父籍居道南諸阮居道北北/阮冨而南阮貧七月七日北阮盛曬衣服)¶
(皆錦綉燦目咸以竿挂大犢鼻於庭/人或怪之荅曰未能免俗聊復爾耳)南園北第兩參差青¶
山有約長當户流水無情自入池&KR0010;乆酴醿渾欲¶
合春來楊柳不勝垂(次公杜詩白頭搔/更短渾欲不騰簮)主人不用怱¶
怱去正是紅梅着子時¶
<pb:KR4d0078_SBCK_003-22b>¶
　　　平山堂次王居卿祠部韻¶
髙㑹日陪山簡醉(縯山簡鎮襄陽于時四方宼亂簡優游卒/嵗唯酒是耽飲于習氏之池輙醉名曰髙)¶
(陽池/矣)狂言屢發次公醒(縯蓋寛饒字次公曰母多酌我我/乃酒狂魏其𥬇曰次公醒而狂何)¶
(必酒/也)酒如人面天然白(汪傳燈録丹霞見石/頭和尚云我子天然)山向吾曹¶
分外青江上飛雲來北固檻前脩竹憶南屏(次公北/固潤州)¶
(山也蓋先生自杭來潤/因見脩竹而思親也)六朝興廢餘丘壠(堯卿劉夢得西塞/懷古云西晋樓船)¶
(下益州金陵王氣漠然収千㝷鐡鎖沉江底一片降旗岀石頭此/云餘丘壠用此意也〇楊金陵六朝記云呉孫氏四主五十六年)¶
(東晋司馬氏十一帝一百四年宋劉氏八主六十年齊蕭氏七/主二十四年梁蕭氏四主五十六年陳陳氏五主三十四年)空¶
使姦雄𥬇寜馨(次公奸雄言&KR0074;温也孔子家語言少正卯曰/此乃人之奸雄者温過淮泗踐北境與僚属)¶
(登平山乗樓眺瞩中原慨然曰遂使神州陸沉百年丘墟王夷甫/諸人不得不任其責寧馨兒王夷甫也王&KR0283;字夷甫緫角甞造山)¶
(濤人/嗟嘆良乆旣去目而送之/曰何物老嫗生此寧馨兒然誤天/下蒼生者未必非此人也○堯卿宋廢帝子業性凶悖其母疾篤召之)¶
<pb:KR4d0078_SBCK_003-23a>¶
(帝曰病人間多&KR0017;那可往其母怒謂/侍者將刀來破我腹那得生寧馨兒)¶
　　　蘇州姚氏三瑞堂(姚氏丗以孝稱〇任熈寕/六年癸丑先生在杭州作)¶
君不見董邵南隠居行義孝且慈天公亦恐無人¶
知故令雞狗相哺兒又令韓老爲作詩(縯董召&KR0047;壽/州安豊人家)¶
(有乳狗出而求食雞爲拾虫蟻以哺其兒兒不食焉則以翼覆之/韓愈爲作董生行云壽州属縣有安豊唐貞元年時縣人董生召)¶
(南隠居行義於其中人曰嗟哉董生孝且慈人不識惟有天公知/生祥下瑞無時期家有乳狗出求食雞來哺其兒啄啄庭中拾虫)¶
(蟻哺之不食鳴声悲/全篇見退之文集)爾來三百年名與淮水東南馳此¶
人丗不乏此事亦時有楓橋三瑞皆目見(安國吳郡/圗經云楓)¶
(橋在呉縣/西九里)天意宛在虞鰥後(厚有鰥在下曰虞/舜盖姚氏所自出)惟有此詩¶
非昔人君更徃求無價手¶
　　　西齋¶
<pb:KR4d0078_SBCK_003-23b>¶
西齋深且明中有六尺牀(次公晋武賜賀循以六尺牀又/賀革有六尺方牀思義未逹則)¶
(横卧其上又樂天/詩新簟六尺牀)病夫朝睡足(彦才杜牧之詩平生/睡足處雲夢澤南州)危坐覺¶
日長昬昬旣非醉踽踽亦非狂(厚孟子古之人行/何爲踽踽凉凉)褰¶
衣竹風下穆然中微凉(次公宋玉風賦/云其風中人)起行西園中¶
草木含幽香榴花開一枝桑&KR0037;沃以光(彦忠曰詩桑/之未落其葉)¶
(沃/&KR0002;)鳴鳩得美䕃(次公莊子有一蟬方/得美䕃以忘其身)困立忘飛翔黃鳥¶
亦自喜新音變圎吭(次公謝雲運詩/園林變鳴禽)杖藜觀物化亦¶
以觀我生(厚劉禹錫賦觀物/之餘遂&KR0026;我生〇次公觀我/生字/雖出易而使劉禹錫語大率詩人使字有來處所謂捨祖)¶
(而取/孫)萬物各得時我生日皇皇(任淵明云善萬物之/得時感吾生之行休)¶
　　　張安道樂全堂(次公莊子樂/全之謂得志)¶
列子馭風殊不惡猶&KR0013;莊生譏數數(縯莊子逍遥篇/曰列子馭風而)¶
<pb:KR4d0078_SBCK_003-24a>¶
(行冷然善也旬有五日而後/返彼於致福者未數數然也)歩兵飲酒中散琴(厚晉阮籍傳/籍本有濟丗)¶
(之心属魏晉之際天下多故名士少有全者由是不與世事遂酣/飲爲常聞歩兵厨人善釀有貯酒三百斛乃求爲步兵校尉○援)¶
(嵇康傳康爲中散大夫彈琴詠/詩自足於懷著琴賦見於文選)於此得全非至樂樂全居¶
士全於天(次公莊子聖/人全於天)維摩丈室空翛然(縯維摩經言/舎利佛來見)¶
(其室中無有牀坐維摩見神通力湏弥燈/王遣三萬二千獅子座來入維摩之室)平生痛飲今不飲¶
無琴不獨琴無絃(厚陶潜蓄素琴一張徽絃不具每撫/而和之曰但識琴巾&KR0208;何勞絃上声)我公¶
天與英雄表龍章鳯姿照魚鳥(援嵇康土木形骸不自/藻節龍章鳯姿天質自)¶
(然)但令端委坐廟堂(次公晉謝鯤曰端委廟堂使百寮任/職則臣不如&KR0067;亮一丘一壑自謂過)¶
(之)北狄西戎談𥬇了如今老去苦思歸小字親書¶
&KR0009;我詩試問樂全全底事無全何處更求虧¶
　　　張寺丞益齋¶
<pb:KR4d0078_SBCK_003-24b>¶
張子作齋舎而以益爲名吾聞之夫子求益非速¶
成(縯子曰非求益者/也欲速成者也)譬如逺遊客日夜事征行今年適¶
燕薊明年走蠻荆東觀盡滄海西涉渭與涇歸來¶
閉户坐八方在軒庭又如學醫人識病由飽更風¶
雨晦明淫(厚左傳大有六氣淫生六疾隂淫寒疾陽淫熱/疾風淫末疾雨淫腹疾晦淫惑疾明淫心疾)跛蹩¶
瘖聾盲虚實在其脉靜躁在其情榮枯在其色壽¶
夭在其形苟能閱千人望見知死生爲學務日益¶
此言當自程爲道貴日損此理在旣&KR0313;(次公老子爲/學日益爲道)¶
(日/損)願君書此詩以爲益齋銘¶
　　　杜介熈熈堂(堯卿介/字幾先)¶
﨑嶇丗路最先回窈窕華堂手自開(次公窈窕深&KR0201;/之義婦去來辭)¶
<pb:KR4d0078_SBCK_003-25a>¶
(云旣窈窕以㝷壑/亦﨑嶇而經丘)咄咄何曽書怪事(縯殷浩雖被放黜口無/怨言但終日書空作咄)¶
(咄怪事四字而巳〇堯卿杜/詩安能學衆口咄咄空咨嗟)熈熈長覺似春臺(厚老子衆人/熈熙如享大)¶
(牢如登/春臺)白砂碧玉味方永(援韓湘詩琴彈碧玉調爐養白硃/砂〇師神仙殷七七詩琴彈碧玉)¶
(調藥煉/白硃砂)黄&KR0083;紅旗心巳灰(縯樂天詩紅旗破賊非/吾事黄&KR0083;除書無我名)遥想閉¶
門投轄飲(厚前漢陳遵嗜酒毎大飲賔容滿堂閑/門取客車轄投井中雖有急終不得去)鵾絃鐡撥¶
響如雷(援唐/賀懷智以鵾鷄筋作琵琶絃用/鐡撥彈又唐僧善本下撥一聲如雷)¶
　　　和鮮于子駿鄆州新堂月夜二首(前次韻/後不次)¶
去歳遊新堂春風雪銷後池中半篙水池上千尺¶
桞佳人如桃李胡蝶入衫䄂山川今何許&KR0416;界巳¶
分𪧐(次公此言鄆/州與徐州)嵗月不可思駛&KR0002;舡放流繁華真¶
一夢寂寞兩榮朽惟有當時月依然照杯酒(縯李/白詩)¶
<pb:KR4d0078_SBCK_003-25b>¶
(但願當歌對酒時/月光長照金樽裏)應憐船上人坐穩不知漏(次公杜詩坐/穏興悠哉)¶
明月入華池反照池上堂堂上隱几人(次公孟子隠/几而坐荘子)¶
(隠几/而卧)心與水月凉風螢已無迹露草時有光起觀¶
河漢流(厚杜詩河/漢聲西流)歩屧響長廊(次公𡊮粲爲丹陽尹嘗歩/屧白&KR0045;郊杜詩歩屧隨春)¶
(風又蘇州圖經/有響屧廊也)名都信繁㑹千指調&KR0093;簧先生病不¶
飮童子爲燒香獨作五字詩清絶如韋郎(厚白居易/傳韋蘇州)¶
(歌行才䴡之外頗近興諷其五言/詩又髙雅閑澹自成一家之體)詩成月漸側皎皎兩相望¶
　　　雪齋(杭僧法言作/雪山於齋中)言公(即法言也)¶
君不見峩眉山西雪千里(次公宋玉招䰟云層/冰峩峩飛雪千里)北望成¶
都如井厎(縯唐史李徳&KR0073;曰維州南界江陽岷山連嶺而西不/知其極北望隴山積雪如玉東望成都&KR0002;在井厎)¶
春風百日吹不消五月行人如凍蟻紛紛市人爭¶
<pb:KR4d0078_SBCK_003-26a>¶
奪中誰信言公似賛公(次公唐大雲寺主謫在秦州老杜/與之往還所謂與子成二老來往)¶
(亦風流者此也又云賛/公釋門老學佛以治性)人間熱惱無處洗(倬華嚴經云以/白旃檀塗身能)¶
(除一切熱惱又樂天詩旣/無白旃檀何以除熱惱)故向西齋作雪峯我夢扁舟¶
&KR0244;吳越長廊靜院燈如月開門不見人與牛(次公/此即)¶
(禪頌所謂倐忽人/牛俱不見者也)惟見空庭滿山雪(言師有詩見&KR0009;云/林下閑看水牯牛)¶
　　　王鞏清虚堂(次公晋阮瞻字千里清虚寡欲自得/於懷定國名堂蓋取於此非止言景)¶
(物之清/虚也)¶
清虚堂裏王居士閉眼觀心如止水(厚莊子莫鑑於流/水○師傳燈録法)¶
(般禪師居牛頭山唐貞觀中四祖入山見師/端坐自&KR0002;祖問曰在此作什麽師曰觀心)水中照見萬象¶
空敢問堂中誰隠几(縯莊子南郭子綦隠几而坐顔成子遊侍/於前曰何居乎形固可使如槁木心固可)¶
(使如死&KR0069;乎子綦曰今之/隱几者非昔之隠几者也)呉興太守老且病堆案滿前¶
<pb:KR4d0078_SBCK_003-26b>¶
長渇睡(次公杜詩簿書/堆案來相仍)願君勿𥬇反自觀夢幻去來¶
殊未巳長疑安石恐不免(縯謝安妻劉惔妹見家門冨貴/而安獨静退乃謂曰丈夫不如)¶
(此也安掩鼻/曰恐不免耳)未信犀首終無事(厚史記陳軫謂犀首曰公/何好飲也曰無事也曰吾)¶
(令公厭/事可乎)勿將一念住清虚居士與我蓋同耳¶
　　　趙閱道髙齋(沈冷齋夜話云趙閱道休官歸老三/衢作高齋而居之與鍾山佛慧禪師)¶
(爲方/外交)¶
見公奔走謂公勞聞公引退云公髙(堯卿趙清献公/年未七十告老)¶
(于朝不許請之不已元豊二年二月加太子少保致仕年七十二/矣退居于衢有溪石松竹之勝東&KR0047;高士多從之游朝廷有事郊)¶
(廟再起公侍祠不至其子㞦通判温州從公游天台鴈蕩呉越間/榮之㞦代還朝見上顧問公甚厚以㞦提舉浙東西常平以便其)¶
(養㞦復侍公游杭始公自杭致仕杭人留公不得行公曰六/年當復來至是適六歳矣杭人德公如見父母以疾還衢)公心¶
厎處有髙下夢幻去來隨所遭不知髙齋竟何義¶
<pb:KR4d0078_SBCK_003-27a>¶
此名之設縁吾曹公年四十巳得道俗縁未盡餘¶
伊臯(次公伊則伊尹臯則臯陶言尚餘經濟之具/耳○倬圎澤謂李生曰俗縁未盡慎勿相近)功名冨貴¶
俱逆旅(縯莊子哀樂之來吾不能禦其去/弗能止悲夫丗人直爲物逆旅耳)黄金知繫何人¶
&KR0129;超然巳了一大事(次公一大事即禪家/所謂了生死之&KR0003;)掛冠而去眞¶
秋毫(厚南史陶弘景永明十年脫/朝服掛神武門上表辭禄)坐看猿猱落&KR0328;網兩¶
手未肯置所操乃知賢逹與愚陋豈直相去九牛¶
毛(縯或問華譚曰諺言人之相去如九牛毛寧有此理乎譚對曰/昔者許由巢父讓天子之貴市道小人爭半錢之利此之相去)¶
(何啻九/牛毛也)長松百尺不自覺企而羡者蓬與蒿(次公韓詩/自慙青蒿)¶
(𠋣長/松)我欲贏糧往問道(次公莊子南榮趎之/見老聃贏糧七日)未應舉臂¶
辭盧敖(厚淮南子盧敖遊乎北海遇一&KR0002;士敖自謂觀乎六合/之外&KR0002;士舉臂而竦身遂入雲中敖歎曰猶黄鵠之與)¶
(壤蟲不/亦悲哉)¶
<pb:KR4d0078_SBCK_003-27b>¶
　　　南堂五首¶
江上西山半隠堤此&KR0022;臺館一時西南堂獨有西¶
南向(子仁東坡圖云南堂在/州治南一里俯臨大江)卧看千帆落淺溪(次公劉禹/錫詩沉舟)¶
(側畔千/忛過)¶
暮年眼力嗟猶在多病顛毛&KR0077;未華(倬蔡邕賦華顛/丈人蓋老者之)¶
(稱/也)故作明牎書小字更開幽室養丹砂(魯直按先生/與王定國書)¶
(云近有人惠丹砂少許光彩甚竒固不敢服/然其教以飬火觀其變化聊以悅神度日)¶
他時雨夜困移床(子仁韋蘇州詩那知/風雨夜復此對床眠)坐厭愁聲㸃客¶
腸(次公㸃字亦猶李賀/云吳霜㸃歸鬢也)一聽南堂新瓦響似聞東塢小¶
荷香¶
山家爲割千房蜜稚子新畦五畒&KR0188;更有南堂堪¶
<pb:KR4d0078_SBCK_003-28a>¶
著客不憂門外故人車¶
掃地燒香閉閤眠(曹國史&KR0024;曰韋應物性髙㓗鮮/食寡慾所在焚香掃地而坐)簟紋如¶
水帳如煙(厚李白詩碧紗/如煙隔䆫語)客來夢覺知何處挂起西¶
牎浪接天¶
　　　陶子駿佚老堂二首¶
文舉與元禮尚得稱丗舊(縯後漢孔融字文舉年十歳隨/父詣京師時河南尹李膺以簡)¶
(重自居不妄接士賔勑外自非當世名人及與通家皆不得白融/欲觀其人故造膺門語門者曰我是李君通家子弟門者言之&KR0574;)¶
(請融問曰髙明祖父甞與僕有恩舊乎曰然先君孔子與君先人/李老君同徳比義而相師友則融與君累丗通家衆座莫不歎息)¶
淵明吾所師夫子乃其後掛冠不待年(厚陶弘景奉/朝請脫朝服)¶
(掛神武門/上表辭禄)亦豈爲五斗(任陶潜爲彭澤令郡遣督郵至吏白/應束帶見之潜歎曰柰何吾不能爲)¶
(五斗米折腰事鄉里小/人即日解印賦歸去來)我&KR0084;歸來引(余増損淵明歸去來以/就聲律謂之歸來引)¶
<pb:KR4d0078_SBCK_003-28b>¶
千載信尚友(厚孟子論/丗尚友)相逢黄卷中(援狄仁傑曰黄卷中/方與聖賢相對○無)¶
(巳顔氏家訓曰黄卷五經赤軸三史○鎮叔遯齋閑覧曰/古人冩書皆用黄紙以蘖染之所以辟蠧也故謂之黄卷)何似¶
一杯酒(師𣈆張翰曰使我有身/後名不如即時一杯酒)君醉我且歸明朝許來¶
否(縯陶淵明語客云我醉欲眠卿且去矣○子仁/李白詩我醉欲眠卿且去明朝有意抱琴來)¶
我從廬山來目送孤飛雲(倬唐史狄仁傑過太/行見白雲孤飛云云)路逢陸¶
道士知是千歳人試問當時友虎溪巳埃塵(任陸/道士)¶
(名脩静與僧慧逺陶淵明友善慧遠/送客不過虎溪而送脩静常過焉)似聞佚老堂知是幾¶
丗孫能爲五字詩仍戴漉酒巾(厚陶潜郡將候之值其/酒熟取頭上葛巾漉酒)¶
(還復/戴之)人呼小靖節自號葛天民(援當時呼淵眀爲靖節/先生葛天民則淵明五)¶
(柳傳云則葛天氏之民歟無懷氏之民歟/○師杜甫詩上古葛天氏不貽黄屋憂)¶
　　　溪隂堂¶
<pb:KR4d0078_SBCK_003-29a>¶
白水滿時𩀱鷺下緑槐髙處一蟬吟酒醒門外三¶
竿日(次公南齊書天文志永明五年十一月丁亥日出三竿/失色黄色赤暈劉禹錫竹枝詞有日出三竿春霧消)卧¶
看溪南十畒隂(縯杜詩飽聞榿木三年/大與致溪邊十畒隂)¶
　　　登州孫氏松堂¶
萬松誰種巳摐摐(次公杜牧晚晴賦甲刃摐/摐密陣而環侍摐初江反)半嶺蒼雲¶
映此&KR0022;露重珠纓蒙翠蓋風來石齒碎寒江(堯卿孟/郊聮句)¶
(云簷㵼/碎江喧)浮空兩竹横南閣倒景扶桑射北牎(次公倒景/扶桑言日)¶
(也梁元帝纂要云景在上日反景在下曰倒景又司馬相如大人/賦貫列缺之倒景兮涉豊隆之滂濞張宴注曰倒景氣去地四千)¶
(里其景皆倒在下也淮南子日岀於/暘谷入於咸他拂於扶桑是謂晨明)坐待夕烽傳海嶠(次/公)¶
(夕烽邊郡有之平安火也/登州雖傍海而扼髙麗矣)重城歸去踏逢逢(次公逢音龐/皷声也劉禹)¶
(錫詩雞人一唱鼓逢逢亦其𩔖也〇堯卿退之詩云/中虚得暴下避冷卧北牎不踏曉鼔朝安眠聽逢逢)¶
<pb:KR4d0078_SBCK_003-29b>¶
　　　與趙陳同過歐陽叔弼所治小齋戯作¶
江湖渺故國(厚杜詩江/湖渺霽天)風雨傾舊廬東來三十年¶
愧此一束書(縯退之小兒詩殆我來京師止携/一束書辛勤三十年以有此室廬)尺椽亦何¶
有(次公顔延年詩/臺館無尺椽)而我常客居羡君開此窒容膝眞¶
有餘(援陶潜歸去來云/審容膝之易安)拊牀琴動摇弄筆牎明虚後¶
夜龍作雨天明雪填渠(時方禱雨龍祠作此句時星斗/粲然四更風雨大至明日乃雪)夢¶
回聞剥啄(厚退之剥啄行剥/剥啄啄有客至門)誰呼陳趙予(堯卿先生詩話/云元祐六年十)¶
(月二十六日禱雨張龍公㑹景貺履常二歐陽子作詩云後夜龍/作雨天明雪填渠夢囬聞剥啄誰呼陳趙予景貺拊掌曰句法甚)¶
(新前人未有此法季黙曰有之長官請/客吏請客目曰主簿少府我即此語也)添丁走沽酒(縯盧仝/之子曰)¶
(添丁仝詩集中/有示添丁詩)通德起挽&KR0188;(厚通德伶玄之妾樊通德也能/言趙飛燕姊妹事玄爲作飛燕)¶
(外傳/也)主孟當㗖我(次公囯語晋優施謂里克妻曰王孟㗖我/我教兹暇豫事注大夫之妻從夫稱主而)¶
<pb:KR4d0078_SBCK_003-30a>¶
<pb:KR4d0078_SBCK_003-31a>¶
(其徒誦老子日玄之又玄衆妙之門余曰妙一而已/容可衆乎道士𥬇曰一巳陋矣何妙之有&KR0002;審妙也)¶
(雖衆/可也)¶
湛然無觀古真人我獨觀此衆妙門(縯老子玄之又玄/衆妙之門○次公)¶
(先生之意謂衆妙門者/無它湛然無觀是矣)夫物芸芸各歸根(厚老子未物芸/芸各歸其根)妙¶
中得一道乃存(事見/題注)道人晨起開東軒趺座一醉¶
扶桑暾(次公淮南子云日出拂于扶桑暾則晨日之氣也○子/仁楚詞暾將出兮東方照吾檻&KR0006;扶桑注謂日始出東)¶
(方其容暾暾而盛貌也東方有扶桑之木/其髙萬仞日下浴於暘谷上拂於扶桑也)餘光照我玻瓈盃¶
倒射牎几清而温欲収月魄飡日䰟我自日月誰¶
使吞(厚黄庭經注吞日氣法常以日&KR0004;出時東向叩齒九通呪/畢瞑目握固存五色流霞來接一身於是日光流霞俱入)¶
(口中吞月法常以月&KR0004;時西向叩齒十通呪畢瞑自握固存月色精光/俱入口中能修此道則奔日月神仙也〇任道家言人身中自有日月)¶
　　　　䖍州景徳寺榮師湛然堂¶
<pb:KR4d0078_SBCK_003-31b>¶
卓然精明念不起(次公楞嚴經曰妙精/明心又曰精明浄妙)兀然&KR0069;槁照不¶
㓕(縯莊子形&KR0002;槁/木心&KR0002;死&KR0069;)方定之時慧在定定慧照寂非两法¶
(次公楞嚴經言因戒生定因定發/慧又云淨極光通逹寂照含虚空)妙湛揔持不動尊(次公/此楞)¶
(嚴經中/全語也)黙然真入不二門(任維摩經言文殊師利問維摩詰/何等是菩蕯不二法門時維摩詰)¶
(黙然無言文殊師利歎曰善哉善哉乃/至無有文字語言是真入不二法門也)語息則黙非對語此¶
話要將周昜論(次公盖聲發則爲語聲止則爲黙非語者終/不黙而黙者終不語此二者本不相對也○)¶
(子仁易復卦注云凡動息則静静非/對動者也語息則黙默非對語者也)諸方人人把雷電(次/公)¶
(把雷雷言各檀其權也/禪家謂掣電之機是巳)不容細看真頭靣欲知妙湛與¶
揔持更問江東三語&KR0122;(任晉王戎問阮瞻曰聖人貴名教/莊老明自然其旨同異瞻曰將無)¶
(同戎咨嗟良乆即命辟/之時人謂之三語&KR0122;)¶
　　　寒食與器之游&KR0047;塔寺寂照堂(頃按杭州圖/經&KR0394;天寺在)¶
<pb:KR4d0078_SBCK_003-32a>¶
(鳯凰山乾徳中呉越王錢氏建/舊額南塔寺治平中改今額)¶
城&KR0047;鐘鼔闘清新端爲投荒洗瘴塵揔是鏡空堂¶
上客(次公或云鏡空堂張安道之堂也未詳但先生/有和聦上人詩云一悟鏡空老始知元澤賢)誰爲寂¶
照境中人(次公楞嚴經/云湛然寂照)紅英掃地風驚曉緑葉成隂¶
雨洗春記取明年作寒食(次公歳時記去各至後一百/五日有疾風甚雨謂之寒食)杏¶
花曽與此翁鄰(子仁退之杏花詩云居鄰北郭古寺空杏花兩/株能白紅明年更發應更好道人莫忘鄰家翁)¶
　　　張競辰永康所居萬卷堂(張熈/明也)¶
君家四壁如相如(縯司馬相如家/貧徒四壁立)卷藏天禄吞石渠(次/公)¶
(天禄石渠皆漢閣名乃藏書處也/今卷吞之則張侯所藏爲冨矣)豈惟鄴侯二萬軸(厚韓/詩鄴)¶
(侯家多書挿/架三萬軸)家有丗&KR0047;行祕書(援國朝&KR0258;事唐太宗出幸/有司則載書以從帝曰不)¶
(須虞丗南在/此行祕書也)兒童拍手𥬇何事(次公李白詩襄陽小兒齊/拍手欄街爭唱白銅鞮路)¶
<pb:KR4d0078_SBCK_003-32b>¶
(人借問𥬇何事𥬇/殺山翁酔似泥)𥬇人空腹談經義未許中郎得異書¶
(縯蔡邕入呉得王充論衡以爲談助及還/許人称其才進曰不見異人當得異書)且與楊雄&KR0003;竒字¶
(援揚雄傳劉棻常從問/竒字注古文之異者也)清江縈山碧玉環(次公劉禹錫詩/竹含天籟清啇)¶
(樂水遶亭/臺碧玉環)下有老龍千古閑知君好事家有酒化爲¶
老人夜扣𨵿留侯之孫書滿腹(次公杜詩經書滿/腹中張良封&KR0468;侯)玉凾¶
寳方何用讀(次公酉陽雜爼開元大旱祈雨西域僧請爲壇/於昆明池之側凡七日水縮數尺其龍化老人)¶
(求救於孫思邈思邈謂曰我知昆明龍宫有仙方三十首&KR0002;能示/予予將救汝老人曰此方上帝不許妄傳今急矣固無所恡有頃)¶
(捧方至思邈曰爾但還無慮自是池水數日溢岸/或曰張氏實有逢龍化老人之事亦借此用之)濠梁空復五¶
車多(次公惠子多方其書五車/又惠子甞遊於濠梁之上)圯上從來一編足(縯西/漢張)¶
(良傳良甞遊圯上見一老父岀一/編書授之曰讀是則爲王者師)¶
　　　劉壯輿長官是是堂¶
<pb:KR4d0078_SBCK_003-33a>¶
間燕言仁義(子仁國語管子曰昔聖王之處士也使就間燕/間燕則父與父言義子與子言孝○任班固云)¶
(士相與言仁/義於間燕)是非安可無(縯孟子無是非/之心非人也)非非義之屬¶
是是仁之徒非非近乎訕是是近乎䛕(次公是是近/乎諂非非近)¶
(乎訕不幸而過寕訕無謟此歐陽永叔非/非堂記也先生用其說起意以爲此詩)當爲感麟翁善惡¶
分錙銖抑爲阮嗣宗臧否两含糊(次公感麟翁指言孔/子也爲其感西狩獲)¶
(麟而作/春秋也)劉君有家學三丗道益孤陳古以刺今(厚詩/大車)¶
(陳古以刺/今大夫)紬史行天誅(次公紬音去聲前漢司馬遷爲/太史令紬史記石室金匱之書)皎如¶
大明鏡百陋逢一姝鶚立時四顧何由擾群狐作¶
堂名是是自說行坦途孜孜善稱人不善自逺徂¶
(任左傳羊舌職曰禹/稱善人不善人遠)願君置座右(援後漢崔援/有座右銘)此語禹所¶
謨(次公意謂劉壯輿之學議論今古細繹舊史以行天誅其所/去取之間醜陋者多而姝美者少不逃其明鑑之内又如秋)¶
<pb:KR4d0078_SBCK_003-33b>¶
(鶚之立彼小人如羣狐者何能擾我哉而乃以是是名堂異乎歐/陽子之非非其&KR0003;乃似游乎坦𡍼不與物齟齬而巳先生於是勉)¶
(而成之曰禹言予思日孜孜甞好古言/而&KR0091;揚善人使不善者自逺當學禹也)¶
　　　夷陵縣歐陽永叔至喜堂¶
西陵有小邑自古控荆呉形勢今無用英雄乆巳¶
無誰知有文伯逺謫自王都人去年年改堂傾嵗¶
嵗扶追思猶咎吕感歎亦憐朱(時朱太守爲/公築此堂)舊種孤¶
楠老新霜一橘枯清篇留峽洞醉墨冩&KR0022;圖(三遊/洞有)¶
(許夷陵圗經/後有公題處)故老問行客長官今白鬚著書多念慮¶
許國減懽娯&KR0009;語公知否還須數倒壷¶
<pb:KR4d0078_SBCK_003-34a>¶
¶
増刋校正王狀元集註分𩔖東坡先生詩卷之三¶
<pb:KR4d0078_SBCK_003-34b>¶
